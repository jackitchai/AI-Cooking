id,text
0,บทคัดย่อ การวิจัยเชิงพรรณนานี้มีวัตถุประสงค์เพื่อศึกษาความสิ้นหวัง และความสัมพันธ์ระหว่าง มุมมองเชิงเหตุผลด้านลบ ความสามารถในการท ำหน้าที่ ความสามารถในการแก้ปัญหา ความรู้สึกมีคุณค่าในตนเอง การสนับสนุนทางสังคม ความรุนแรงของภาวะซึมเศร้า กับความสิ้นหวังของผู้ป่วยสูงอายุโรคซึมเศร้าร่วมกับโรคทางกาย จ ำนวน 132 คน เครื่องมือรวบรวมข้อมูลคือ 1 แบบสอบถามข้อมูลส่วนบุคคล 2 แบบประเมินมุมมองเชิงเหตุผล 3 แบบประเมิน ความสามารถในการท ำหน้าที่ของผู้สูงอายุ 4 แบบประเมินการแก้ปัญหา 5 แบบสอบถามความรู้สึกมีคุณค่าในตนเอง 6 แบบสอบถามการสนับสนุนทางสังคม 7 แบบประเมินความรุนแรงของภาวะซึมเศร้า 8 แบบประเมินความสิ้นหวัง ในผู้สูงอายุ เครื่องมือมีค่าความตรงเชิงเนื้อหา .86 ตามล ำดับ และมีค่าความเที่ยง .80 ตามล ำดับ วิเคราะห์ความสัมพันธ์โดยใช้สถิติสัมประสิทธิ์สหสัมพันธ์ของเพียร์สัน ผลการศึกษาพบว่า ผู้ป่วยสูงอายุโรคซึมเศร้าร่วมกับโรคทางกายมีความสิ้นหวังอยู่ในระดับปานกลาง ร้อยละ 50 ความรุนแรงของภาวะซึมเศร้าและมุมมองเชิงเหตุผลด้านลบ มีความสัมพันธ์ทางบวกกับความสิ้นหวัง .001 และ r และการสนับสนุนทางสังคม ความสามารถในการแก้ปัญหาความรู้สึกมีคุณค่าในตนเองและความสามารถในการท ำหน้าที่มีความสัมพันธ์ทางลบกับความสิ้นหวัง .001 และ r .05 ตามลำดับ
1,การวิจัยนี้เป็นการวิจัยเชิงปริมาณ เพื่อศึกษาทัศนคติทางดิจิทัล ความเข้าใจทางดิจิทัล และทักษะทางดิจิทัล ในยุค พลิกโฉมของนักศึกษาพยาบาลในด้านบริการสุขภาพและการพยาบาล เก็บรวบรวมข้อมูลโดยใช้แบบสอบถามกับนักศึกษาพยาบาล คัดเลือกแบบเจาะจงจำนวน 476 คน เครื่องมือวิจัยพัฒนาผ่านผู้เชี่ยวชาญทั้ง 3 ท่าน ค่าดัชนีความสอดคล้อง .78 วิเคราะห์ ความเชื่อมั่น โดยใช้วิธีการวัดความสอดคล้องภายใน ค่าครอนบาค อัลฟา .85 ผลการวิจัยพบว่า ทัศนคติทางดิจิทัลที่มีการรับความหลากหลายค่าเฉลี่ยที่ 4.35อยู่ในระดับดี รองลงมาคือทัศนคติที่มี การคิดเชิงสำรวจมีค่าเฉลี่ยที่ 4.08 อยู่ในระดับดี และมีทัศนคติที่เปิดกว้างมีค่าเฉลี่ยที่ 3.18 ในระดับปานกลาง ความเข้าใจทางดิจิทัลมีค่าเฉลี่ยที่ 3.98 ในระดับปานกลาง และมีความเข้าใจต่ำสุดในด้านการทำความเข้าใจในกฎดิจิทัล ทางสังคม ระดับ 3.79 ระดับปานกลาง ทักษะทางดิจิทัลสำหรับนักศึกษาพยาบาลเกี่ยวกับการดูแลสุขภาพและการบริการพยาบาล มีค่าเฉลี่ยรวมที่ 3.71 อยู่ใน ระดับปานกลาง และมีจริยธรรมทางดิจิทัลออนไลน์สูงสุดที่ 3.89 ระดับปานกลาง และมีทักษะต่ำสุดคือภาพลักษณ์และทักษะ ส่วนบุคคลที่ ระดับ 3.41 ในระดับปานกลาง จากผลวิจัยสามารถส่งเสริมความเข้าใจในดิจิทัลของนักศึกษา ให้เกิดทักษะดิจิทัลเกี่ยวกับการดูแลสุขภาพและการบริการ พยาบาลที่ดีได้จากพื้นฐานของการมีทัศนคติที่ดีต่อไป
2,วัตถุประสงค์ เพื่อพัฒนาแบบคัดกรองสมองเสื่อมระดับปฐมภูมิ และประเมินปริชานในระดับทุติยภูมิขึ้นไป วัสดุวิธีการ ขั้นตอนแรกประชุมผู้เชี่ยวชาญทีมสหวิชาชีพจำนวน 11 คน เพื่อสรุปแนวคิดการพัฒนาแบบคัดกรองสำหรับปฐมภูมิ ขั้นตอนที่ 2 ออกแบบทดสอบและคัดเลือกแบบทดสอบจิตวิทยาเพื่อประเมินภาวะปริชาน ขั้นตอนที่ 3 ทดลองและปรับแก้ไขในกลุ่มผู้สูงอายุ 2 ครั้ง ณ โรงพยาบาลศรีธัญญา ดำเนินการระหว่างมิถุนายน-กรกฎาคม ๒๕๕๙ ผล ผู้เชี่ยวชาญแนะนำพัฒนาแบบคัดกรองสมองเสื่อมที่เหมาะสมกับวัฒนธรรมไทย และไม่มีลิขสิทธิ์ ควรคัดข้อคำถามจากการศึกษาอื่นก่อนหน้า ขั้นตอนที่ 2 และ 3 แบบคัดกรองระดับปฐมภูมิคือคำถามวันนี้วันอะไร และจำคำศัพท์ 3 คำ ระดับทุติยภูมิให้ประเมินการเรียนรู้คำศัพท์และจำแนก 14 ภาพ แบบทดสอบมาตรฐาน เช่น stroop color and word test digit symbol-incidental learning ผู้เชี่ยวชาญให้แก้ไขภาพและสร้างบัญชีคำศัพท์ใหม่ จากนั้นทดสอบในกลุ่มตัวอย่างปกติ 7 คน ผู้ป่วยสมองเสื่อม 2 คน พบว่าระดับปฐมภูมิคำศัพท์และภาพไม่สามารถจำแนกผู้ป่วยได้ ให้เปลี่ยนภาพ เพิ่มการจับคู่ภาพและการเรียกชื่อภาพเพิ่มเติม ส่วนระดับทุติยภูมิ สร้างบัญชีคำศัพท์และภาพใหม่ เพิ่มเติมการเรียกชื่อภาพ และนำไปทดสอบในกลุ่มตัวอย่างปกติ 5 คน ผู้ป่วยสมองเสื่อม 2 คน พบว่าคำศัพท์และภาพมีความยากง่ายที่สามารถจำแนกคนปกติและคนป่วยได้ สรุป แบบคัดกรองสมองเสื่อมในระดับปฐมภูมิประกอบด้วยมิติความจำคำศัพท์และภาพ ส่วนระดับทุติยภูมิขึ้นไปครอบคลุมมิติอื่นๆ ด้วยแบบทดสอบจิตวิทยามาตรฐาน ซึ่งควรนำไปศึกษาความตรงในระดับคลินิก
3,การวิจัยเชิงพรรณนานี้ มีวัตถุประสงค์เพื่อศึกษาความสัมพันธ์ของปัจจัยนำ ปัจจัยเอื้อ และปัจจัยเสริมกับพฤติกรรมการออกกำลังกายของผู้สูงอายุ ตำบลหนองไขว่ อำเภอหล่มสัก จังหวัดเพชรบูรณ์ ประชากรที่ใช้ในการศึกษาคือผู้สูงอายุจำนวณ 1 220 คน คำนวณขนาดตัวอย่างได้กลุ่มตัวอย่าง 300 คน เก็บข้อมูลโดยใช้แบบสอบถาม นำไปทดลองใช้และวิเคราะห์หาค่าความเชื่อมั่นเท่ากับ 0.704 วิเคราะห์ด้วยโปรแกรมคอมพิวเตอร์ แจกแจงข้อมูลด้วยค่าสถิติ ร้อยละ ค่าเฉลี่ย ส่วนเบี่ยงเบนมาตรฐาน และหาความสัมพันธ์ด้วยสัมประสิทธิ์สหสัมพันธ์ของเพียร์สัน ผลวิจัยพบว่า ด้านความรู้มีค่าเฉลี่ยในระดับต่ำ 42.33 ด้านทัศนคติมีค่าเฉลี่ยในระดับสูง 90.67 ปัจจัยเอื้อมีค่าเฉลี่ยในระดับสูง 94.33 ปัจจัยเสริมมีค่าเฉลี่ยในระดับสูง 95.00 พฤติกรรมการออกกำลังกายมีค่าเฉลี่ยในระดับปานกลาง 63.67 ผลการวิเคราะห์ความสัมพันธ์พบว่า ด้านความรู้และด้านทัศนคติมีความสัมพันธ์ทางบวกกับพฤติกรรมการออกกำลังกาย อย่างมีนัยสำคัญทางสถิติที่ระดับ 0.05 0.013 และ r 0.021 ตามลำดับ ปัจจัยเอื้อไม่พบความสัมพันธ์กับพฤติกรรมการออกกำลังกาย และปัจจัยเสริมไม่พบความสัมพันธ์กับพฤติกรรมการออกกำลังกาย ข้อเสนอแนะจากงานวิจัย เจ้าหน้าที่สาธารณสุขควรให้ความรู้เกี่ยวกับการออกกำลังกายที่ถูกต้อง และกระตุ้นถึงความสำคัญและประโยชน์ของการออกกำลังกายอย่างต่อเนื่อง
4,วัตถุประสงค์ เพื่อพัฒนาฐานข้อมูลยาคู่เหมือนในประเทศไทยให้เป็นแหล่งสืบค้นในโรงพยาบาล วิธีการ ผู้วิจัยพัฒนาฐานข้อมูลยาคู่เหมือนตามหลักการของวงจรการพัฒนาระบบ ซึ่งประกอบด้วย 6 ขั้นตอน ได้แก่ การศึกษาขั้นต้น การวิเคราะห์ระบบ การออกแบบระบบ การเขียนและทดสอบโปรแกรม การทดสอบและการประเมินระบบ และการประเมินความพึงพอใจในการใช้งานฐานข้อมูลทำในเภสัชกรโรงพยาบาล จำนวน 85 คนที่เลือกมาแบบสะดวกและแบบ สโนว์บอล ผลการวิจัย ฐานข้อมูลยาคู่เหมือนในประเทศไทยที่พัฒนาขึ้นมีการกำหนดระดับนัยสำคัญทางคลินิกของยาคู่เหมือนเป็นระดับที่ 1-4 ตามความรุนแรง ฐานข้อมูลประกอบด้วยรายการยาคู่เหมือนในรูปแบบยาเม็ดและยาแคปซูล 193 คู่ ยาคู่เหมือนสามารถจัดประเภทได้ 3 ประเภท ได้แก่ ชื่อคล้าย ออกเสียงคล้าย เขียนคล้าย บรรจุภัณฑ์คล้าย และรูปร่างเม็ดยาคล้าย โดยยาคู่เหมือนประเภทชื่อคล้าย ออกเสียงคล้าย เขียนคล้าย พบว่ามีการรายงานมากที่สุด ผู้ทดลองใช้ฐานข้อมูลพึงพอใจอยู่ระดับมากในด้านการออกแบบและด้านการค้นหาและการแสดงผล และมีความพึงพอใจมากที่สุดในด้านการนำไปใช้ สรุป ฐานข้อมูลยาคู่เหมือนในประเทศไทยที่พัฒนาขึ้นโดยคณะเภสัชศาสตร์ มหาวิทยาลัยอุบลราชธานี เป็นฐานข้อมูลแรกที่รวบรวมรายการยาคู่เหมือนอย่างเป็นระบบ สามารถค้นหายาคู่เหมือนได้จากชื่อสามัญทางยา ชื่อการค้า ระดับนัยสำคัญทางคลินิกของยาคู่เหมือน และระดับความรุนแรงของความคลาดเคลื่อนทางยา ฐานข้อมูลนี้สามารถใช้เป็นแหล่งอ้างอิงและสืบค้น ตลอดจนเป็นเครื่องมือในการเฝ้าระวังและป้องกันปัญหายาคู่เหมือนได้ทั้งในโรงพยาบาลและระดับประเทศ
5,วัตถุประสงค์ เพื่อศึกษาสาเหตุ โอกาส และปัจจัยทำนายการไม่มาติดตามการรักษาของผู้ป่วยติดเชื้อ เอช ไอ วี ผู้ป่วยเอดส์ โรงพยาบาลพระนารายณ์มหาราช รูปแบบการวิจัย เป็นการวิจัยเชิงพรรณนาแบบย้อนหลัง ในผู้ป่วยที่เข้ารับบริการที่คลินิกให้คำปรึกษาและยาต้านไวรัสเอดส์ วันที่ 1 ตุลาคม พ.ศ. 2559 ถึงวันที่ 30 กันยายน พ.ศ. 2560 จำนวน 178 ราย โดยศึกษาเกี่ยวกับปัจจัยพื้นฐานส่วนบุคคล ปัจจัยทางคลินิกและ ปัจจัยทางสังคมและครอบครัว วิเคราะห์ข้อมูลโดยค่าสถิติเชิงพรรณนา การวิเคราะห์สหสัมพันธ์และการวิเคราะห์การถดถอยแบบพหุ ผลการศึกษา มีผู้ป่วยในการศึกษา 178 คน มีผู้ไม่มาติดตามการรักษาจำนวน 37 คน ร้อยละ 20.78 ส่วนใหญ่เป็นเพศชายจำนวน 29 คน ร้อยละ 78.38 มีอายุเฉลี่ย 55.17 ปี เป็นผู้ติดเชื้อรายใหม่จำนวน 24 คน ร้อยละ 64.86 โดยพบว่าสาเหตุหลักการไม่มาติดตามการรักษา 3 อันดับแรก ได้แก่ กลัวขาดรายได้ คิดว่าสุขภาพแข็งแรงดีแล้ว และทำงานต่างถิ่นไม่สะดวกมารับบริการ จำนวน 9 คน ร้อยละ 24.32 7 คน ร้อยละ 18.92 และ 5 คน ร้อยละ 13.51 ตามลำดับ เมื่อวิเคราะห์ถึงปัจจัยที่สัมพันธ์กับการไม่มาติดตามการรักษาของผู้ติดเชื้อเอช ไอ วี ผู้ป่วยเอดส์ พบว่าเป็นผู้ป่วยรายใหม่ มีการศึกษาต่ำกว่าชั้นมัธยมศึกษา มีระยะเวลาการรักษาน้อยกว่า 5 ปี มี CD4 มากกว่า 300 cells และมีรายได้น้อยกว่า 10 000 บาทต่อเดือน เป็นปัจจัยที่ร่วมทำนายการไม่มาติดตามการรักษาได้อย่างมีนัยสำคัญทางสถิติที่ระดับ p 0.01 ซึ่งปัจจัยที่มีผลมากที่สุด 3 อันดับแรกได้แก่ มีรายได้น้อยกว่า 10 000 บาทต่อเดือน เป็นผู้ป่วยรายใหม่ และมี CD4 มากกว่า 300 cells ตามลำดับ โดยผู้ที่มีรายได้น้อยกว่า 10 000 บาทต่อเดือน จะมีโอกาสไม่มาติดตามการรักษาสูงกว่าผู้ที่มีรายได้มากกว่า 10 000 บาทต่อเดือน 4.66 เท่า สรุป อภิปรายผล จากผลการศึกษาควรให้ความสำคัญและจัดตารางการมาติดตามการรักษาที่เอื้อต่อข้อจำกัดทางสังคมและเศรฐกิจของผู้ติดเชื้อเอช ไอ วี ผู้ป่วยเอดส์ แต่ละคน รวมถึงจัดให้มีระบบการให้ความรู้ ติดตามและให้คำปรึกษาอย่างสม่ำเสมอตลอดการรักษา
6,การวิจัยครั้งนี้เป็นการวิจัยเชิงพรรณนาหาความสัมพันธ์ มีวัตถุประสงค์ เพื่อศึกษาระดับการรับรู้ประโยชน์ ระดับการรับรู้ อุปสรรค และพฤติกรรมการป้องกันการแพร่ระบาดเชื้อไวรัสโคโรนาในผู้สูงอายุ และศึกษาความสัมพันธ์ระหว่างการรับรู้ประโยชน์ และการรับรู้อุปสรรค กับพฤติกรรมการป้องกันการแพร่ระบาดเชื้อไวรัสโคโรนาในผู้สูงอายุ กลุ่มตัวอย่าง ได้แก่ ผู้สูงอายุจำนวน 330 คน โดยการสุ่มกลุ่มตัวอย่างอย่างง่าย เก็บรวบรวมข้อมูลโดยการใช้แบบสอบถาม ได้ค่าความเชื่อมั่นสัมประสิทธิ์แอลฟาของ ครอนบาค ของแบบสอบถามการรับรู้ประโยชน์ แบบสอบถามการรับรู้อุปสรรคของการปฏิบัติตัว และแบบสอบถามพฤติกรรมการ ป้องกันการแพร่กระจายเชื้อไวรัสโคโรนาของผู้สูงอายุ เท่ากับ 0.904 0.797 และ 0.804 ตามลำดับ วิเคราะห์ข้อมูลโดยใช้สถิติ พรรณนา และสถิติวิเคราะห์หาความสัมพันธ์ด้วยสัมประสิทธิ์สหสัมพันธ์ของเพียร์สัน ผลการวิจัย พบว่า การรับรู้ประโยชน์ของการ ปฏิบัติตัว โดยรวมอยู่ในระดับดี การรับรู้อุปสรรคของการปฏิบัติตัว โดยรวมอยู่ในระดับดี พฤติกรรมการป้องกันการแพร่กระจาย เชื้อไวรัสโคโรนาโดยรวมอยู่ในระดับดี การรับรู้ประโยชน์ของการปฏิบัติตัวมีความสัมพันธ์ทางบวกกับพฤติกรรมการป้องกันการแพร่ ระบาดของไวรัสโคโรนา อย่างมีนัยสำคัญทางสถิติที่ระดับ .01 การรับรู้อุปสรรคของการปฏิบัติตัวมีความสัมพันธ์ทางลบกับพฤติกรรม การป้องกันการแพร่ระบาดของไวรัสโคโรนาอย่างมีนัยสำคัญทางสถิติที่ที่ระดับ .01 ผลการศึกษานี้ ได้ให้แนวทางในการพัฒนาบริการ และศักยภาพ ให้ทันการเปลี่ยนแปลง เพื่อให้สามารถควบคุมป้องกัน การแพร่ระบาดของโรคไวรัสโคโรนาได้อย่างดีที่สุด
7,กิจกรรมทางกายที่ไม่เพียงพอและพฤติกรรมเนือยนิ่ง เป็นสาเหตุของการเสียชีวิตและเกิดโรคไม่ติดต่อเรื้อรัง โดยเฉพาะในพนักงานสำนักงาน อย่างไรก็ตามพฤติกรรมเสี่ยงนี้สามารถป้องกันได้ การศึกษานี้มีวัตถุประสงค์ เพื่อเปรียบเทียบข้อมูลสุขภาพและสมรรถภาพทางกายในพนักงานสำนักงาน ระยะก่อนและเดือนที่ 2 และ 6 หลังจากได้รับโปรแกรมการส่งเสริมกิจกรรมทางกายและการพักเบรกการนั่งทำงานนานเป็นเวลา 6 เดือน การศึกษา ครั้งนี้เป็นการวิจัยกึ่งทดลองแบบกลุ่มเดียววัดก่อน-หลัง กลุ่มตัวอย่างคือพนักงานสำนักงานจำนวน 38 คน ที่สมัคร ใจเขา้ รว่ มการศึกษานี้ โดยมีเกณฑค์ ัดเขา้ และออก คือเปน็ เพศชายและหญิงที่มีอายุระหวา่ ง 20-59 ป ี และมีอายุ การทำงานตั้งแต่ 2 ปีขึ้นไป ไม่มีภาวะเสี่ยงต่อการออกกำลังกายประเมินจาก Physical Activity Readiness Questionnaire ไม่ตั้งครรภ์ และไม่ได้รับการส่งเสริมสุขภาพหรือการลดน้ำหนัก กลุ่มตัวอย่างได้รับโปรแกรม การส่งเสริมสุขภาพ ประกอบด้วย 1 การให้คำแนะนำปรับพฤติกรรมเฉพาะบุคคล เพื่อเพิ่มกิจกรรมทางกายและกระตุ้นการพักเบรกจากการนั่งนาน พัก 1-2 นาทีทุกชั่วโมง โปรแกรมการออกกำลังกายทุก 2 สัปดาห์ 3 การส่ง เสริมสุขภาพผ่านกลุ่ม LINE วิเคราะห์ข้อมูลด้วยสถิติ One-way Repeated Measures ANOVA ผลการศึกษาพบว่า รอบเอวต่อส่วนสูง รอบเอวต่อสะโพก ระดับไขมันรวมและไขมัน LDL-C และอัตราการเต้น ของหัวใจภายใน 1 นาที หลังทดสอบก้าวขึ้นลง 3 นาที มีค่าลดลงอย่างมีนัยสำคัญทางสถิติหลังได้รับโปรแกรม เป็นเวลา 6 เดือน ผลการศึกษานี้เป็นแนวทางพัฒนาการส่งเสริมสุขภาพ กำหนดนโยบายและแผน ปฏิบัติการเพื่อส่งเสริมสุขภาพ กระตุ้นกิจกรรมทางกายและลดพฤติกรรมเนือยนิ่งในที่ทำงาน
8,บทคัดย่อ วัตถุประสงค์ เพื่อศึกษาการฟื้นตัวของระบบประสาทและความสามารถในการใช้งานของมือข้างที่เป็นอัมพาตของผู้ป่วย โรคหลอดเลือดสมองเรื้อรังที่ฝึกมือด้วยกระจกเงา รูปแบบการวิจัย การศึกษานำร่องแบบสุ่มและมีกลุ่มควบคุม สถานที่ทำการวิจัย แผนกผู้ป่วยนอกและหน่วยกิจกรรมบำบัดภาควิชาเวชศาสตร์ฟื้นฟู โรงพยาบาลศิริราช กลุ่มประชากร ผู้ป่วยโรคหลอดเลือดสมองที่ได้รับการวินิจฉัย เป็นโรคหลอดเลือดสมองครั้งแรก มีประวัติเป็นโรค หลอดเลือดสมองมานานกว่า 3 เดือน มีอาการอ่อนแรงครึ่งซีก และมีระบบประสาทสั่งการมือตามเกณฑ์ Brunnstrom อยู่ในระยะ 1-2 วิธีการศึกษา แบ่งผู้ป่วยจำนวน 18 คน ชาย 11 คน หญิง 7 คน อายุเฉลี่ย 59.2 ปี ระยะเวลาเฉลี่ยที่เป็นโรค หลอดเลือดสมอง 9.9 เดือน ออกเป็น 2 กลุ่ม ได้แก่ กลุ่มทดลองและกลุ่มควบคุม ผู้ป่วยได้รับการฝึกมือข้างที่เป็นอัมพาตด้วยวิธีมาตรฐานร่วมกับการฝึกมือด้วยกระจกเงาหรือวิธีหลอก โดยให้ฝึกเองที่บ้านทุกวัน ใช้เวลาฝึกครั้งละ 30 นาที 2 ครั้งต่อวัน เป็นระยะเวลา 4 สัปดาห์ และได้รับการประเมินผลการฟื้นตัวของระบบประสาทของมือและแขนตามเกณฑ์การทดสอบ ส่วนความสามารถในการใช้งานของมือตามเกณฑ์ Action Research Arm test แรงบีบมือที่ก่อน และหลังการฝึก และความสามารถในการทำกิจวัตรประจำวันตามเกณฑ์ modified Barthel index ในสัปดาห์ที่ 0 และ 8 ผลการศึกษา คะแนน FM ของมือ คะแนน ARAT ค่าแรงบีบมือ และคะแนน MBI เมื่อเปรียบเทียบระหว่างกลุ่มควบคุมและกลุ่มทดลองทั้งก่อนและหลังการฝึก พบว่าไม่มีความแตกต่างกันอย่างมีนัยสำคัญทางสถิติ 0.063 ตามลำดับ ส่วนผลสำรวจความพึงพอใจของผู้ป่วยในกลุ่มทดลองพบว่า ร้อยละ 55.5 ชอบวิธีฝึกด้วยกระจก และร้อยละ 44.4 รู้สึกเฉย ๆ สรุป การฝึกมือด้วยกระจกเงาครั้งละ 30 นาที 2 ครั้งต่อวัน เป็นระยะเวลา 4 สัปดาห์ ร่วมกับการฝึกด้วยวิธีมาตรฐาน ยังพิสูจน์ไม่ได้ว่าช่วยเพิ่มการฟื้นตัวของระบบประสาทและความสามารถในการใช้งานของมือและแขนในผู้ป่วยโรคหลอดเลือดสมองเรื้อรังที่มีภาวะอัมพาตของมือ
9,บทนำ ภาวะเหนื่อยล้าในการทำงานของพยาบาลวิชาชีพปฏิบัติงานในสถานการณ์การระบาดของโรคโควิด19 เกิดจากปัจจัยหลายประการ รวมทั้งปัจจัยส่วนบุคคล วัตถุประสงค์ เพื่อศึกษาและเปรียบเทียบภาวะเหนื่อยล้าในการทำงานของพยาบาลวิชาชีพปฏิบัติงานในสถานการณ์การระบาดของโรคโควิด19 ตามปัจจัยส่วนบุคคล วิธีการวิจัย การวิจัยเชิงพรรณนา ตัวอย่าง คือ พยาบาลวิชาชีพโรงพยาบาลรัฐบาลแห่งหนึ่งที่ปฏิบัติงานในสถานการณ์การระบาดฯ จำนวน 250 คน เครื่องมือ ได้แก่ แบบสอบถามปัจจัยส่วนบุคคล และภาวะเหนื่อยล้าในการทำงาน วิเคราะห์ข้อมูลโดยใช้สถิติเชิงพรรณา และเปรียบเทียบภาวะเหนื่อยล้าในการทำงานของพยาบาล โดยวิเคราะห์ความแปรปรวนทางเดียว และเปรียบเทียบความแตกต่างรายคู่ด้วย Sheffe ผลการวิจัย พยาบาลวิชาชีพที่ปฏิบัติงานในสถานการณ์การระบาดฯ มีภาวะเหนื่อยล้าในการทำงานโดยรวมอยู่ในระดับปานกลาง พยาบาลวิชาชีพที่มีอายุ 20 -29 ปี ระยะเวลาปฏิบัติงาน 1 -5 ปี และปฏิบัติงานแผนกฉุกเฉินมีภาวะเหนื่อยล้าในการทำงานสูงที่สุดในแต่ละกลุ่มอย่างมีนัยสำคัญทางสถิติที่ระดับ .05 ส่วนจำนวนชั่วโมงในการทำงานพบว่าไม่แตกต่างกัน สรุป ปัจจัยส่วนบุคคลมีผลต่อความเหนื่อยล้าในการทำงานที่แตกต่างกัน ผู้บริหารควรมอบหมายงานให้สอดคล้องกับความเชี่ยวชาญ และจัดสัดส่วนภาระงานที่เหมาะสม และควรรับฟังความคิดเห็นและคอยให้ความช่วยเหลือเพื่อลดความเหนื่อยล้าในการทำงาน
10,การวิจัยครั้งนี้ เป็นการวิจัยเชิงทดลองที่มีวัตถุประสงค์เพื่อศึกษาผลของการเสนอตัวแบบสัญลักษณ์ในรูปของแผ่นแผ่นวีดีทัศน์ต่อการลดความวิตกกังวลของนักศึกษาพยาบาลก่อนการศึกษาปฏิบัติหลักการและเทคนิคการพยาบาล กลุ่มตัวอย่างเป็นนักศึกษาพยาบาลศาสตร์ชั้นปีที่ 2 ของวิทยาลัยพยาบาลบรมราชชนนี เชียงใหม่ จำนวน คน ที่จะเข้าศึกษาปฏิบัติหลักการและเทคนิคการพยาบาล ทำการสุ่มตัวอย่างอย่างง่าย เป็นกลุ่มทดลอง 24 คน กลุ่มควบคุม 24 คน มีการทดสอบก่อนและหลังการทดลองด้วยแบบวัดความวิตกกังวลที่คณะผู้วิจัยสร้างขึ้น กลุ่มทดลองได้รับตัวแบบสัญลักษณ์ในรูปของแผ่นแผ่นวีดีทัศน์ 1 เรื่อง จำนวน 2 ครั้ง เป็นเวลาทั้งสิ้น 1 สัปดาห์ ส่วนกลุ่มควบคุมให้อยู่ในชั่วโมงศึกษาด้วยตนเองเท่านั้น วิเคราะห์ข้อมูลด้วยสถิติ independent t-test ผลการศึกษา พบว่าคะแนนความวิตกกังวลของกลุ่มทดลอง ในระยะหลังการทดลองต่ำกว่าในระยะก่อนการทดลองอย่างมีนัยสำคัญทางสถิติที่ระดับ โดยคะแนนเฉลี่ยก่อนการทดลอง เท่ากับ 137.45 ส่วนเบี่ยงเบนมาตรฐาน เท่ากับ 11.83 และคะแนนเฉลี่ยหลังการทดลอง เท่ากับ 125.75 ส่วนเบี่ยงเบนมาตรฐาน เท่ากับ 15.39 เมื่อเปรียบเทียบกับกลุ่มควบคุมคะแนนความวิตกกังวลของกลุ่มทดลอง ในระยะหลังการทดลองต่ำกว่ากลุ่มควบคุมอย่างมีนัยสำคัญทางสถิติที่ระดับ โดยคะแนนเฉลี่ยก่อนการทดลองของกลุ่มควบคุม เท่ากับ 136.25 ส่วนเบี่ยงเบนมาตรฐาน เท่ากับ 11.68 และคะแนนเฉลี่ยหลังการทดลองของกลุ่มควบคุม เท่ากับ 145.45 ส่วนเบี่ยงเบนมาตรฐาน เท่ากับ 15.85 สรุป แผ่นวีดีทัศน์อาจช่วยลดความวิตกกังวลนักศึกษาพยาบาลก่อนการศึกษาปฏิบัติหลักการและเทคนิคการพยาบาลได้
11,การปฏิบัติกิจกรรมทางกายในชีวิตประจำวันเป็นแนวทางหนึ่งในการออกกำลังกายและฟื้นฟูสมรรถภาพปอดในผู้ที่เป็นโรคปอดอุดกั้นเรื้อรัง การวิจัยกึ่งทดลองนี้เป็นศึกษาประสิทธิผลของโปรแกรมการส่งเสริมกิจกรรมทางกายในชีวิตประจำวันต่อสมรรถภาพทางกาย สภาวะอาการ และคุณภาพชีวิตของผู้ที่เป็นโรคปอดอุดกั้นเรื้อรัง กลุ่มตัวอย่างคือผู้ที่เป็นโรคปอดอุดกั้นเรื้อรังที่ได้รับการรักษาที่คลินิกโรคหอบหืดและปอดอุดกั้นเรื้อรัง โรงพยาบาลแห่งหนึ่ง ในภาคตะวันออก จำนวน 38 ราย แบ่งเป็นกลุ่มทดลองและกลุ่มควบคุมกลุ่มละ 19 รายโดยการสุ่มอย่างง่าย กลุ่มตัวอย่างในกลุ่มทดลองได้รับโปรแกรมส่งเสริมกิจกรรมทางกายในชีวิตประจำวันและเก็บข้อมูลทุก 3 เดือน จำนวน 3 ครั้ง กลุ่มควบคุมได้รับการรักษาตามปกติ เครื่องมือที่ใช้ในการศึกษาครั้งนี้ ได้แก่ แบบบันทึกสมรรถภาพทางกายด้วยการเดินในระยะเวลา 6 นาที แบบประเมินสภาวะอาการ และแบบวัดคุณภาพชีวิต โดยแบบประเมินสภาวะอาการ และแบบวัดคุณภาพชีวิตผ่านการหาความเชื่อมั่นโดยใช้สัมประสิทธิ์แอลฟาของครอนบาคเท่ากับ .90 และ .86 ตามลำดับ วิเคราะห์ข้อมูลด้วยสถิติพรรณนา สถิติทดสอบค่าที สถิติไคสแควร์ และการวิเคราะห์ความแปรปรวนแบบวัดซ้ำ ผลการวิจัยพบว่า 1 กลุ่มทดลองมีคะแนนเฉลี่ยสมรรถภาพทางกายในระยะระหว่างการทดลองสูงกว่าระยะก่อนการทดลอง และมีคะแนนเฉลี่ยคุณภาพชีวิตในระยะสิ้นสุดการทดลองสูงกว่าระยะก่อนการทดลอง และระยะระหว่างการทดลองสูงกว่าระยะก่อนการทดลอง และ คะแนนเฉลี่ยสภาวะอาการในกลุ่มทดลองต่ำกว่ากลุ่มควบคุม ทั้งนี้พยาบาลควรมีการส่งเสริมกิจกรรมทางกายในชีวิตประจำวันอย่างต่อเนื่องเพื่อให้เกิดประโยชน์สูงสุดต่อผู้ที่เป็นโรคปอดอุดกั้นเรื้อรัง
12,การใช้วัคซีนเพื่อเสริมสร้างภูมิคุ้มกันเป็นวิธีที่ดีที่สุดในการป้องกันโรคติดเชื้อ โดยวัคซีนในอุดมคติควรมีความปลอดภัย การบริหารวัคซีนควรบุกรุกร่างกายน้อยที่สุด และกระตุ้นการตอบสนองทางภูมิคุ้มกันได้ดี ทั้งนี้ การบริหารวัคซีนแบบดั้งเดิมโดยใช้การฉีดยาเข้าชั้นใต้ผิวหนังก่อให้เกิดความเจ็บปวดและความเครียดโดยเฉพาะอย่างยิ่งในผู้ป่วยที่มีอาการกลัวเข็มฉีดยา การบริหารวัคซีนต้องอาศัยบุคลากรทางการแพทย์และมีความเสี่ยงสูงที่จะเกิดอุบัติเหตุจากการโดนเข็มตำ นอกจากนี้กระบวนการกำจัดของเสียมีคมและการนำเข็มกลับมาใช้ใหม่ยังเป็นอีกปัญหาหนึ่งที่ต้องคำนึงถึง โดยการกระตุ้นภูมิคุ้มกันทางผิวหนังเป็นทางเลือกหนึ่งที่มีประสิทธิภาพทดแทนการบริหารวัคซีนทางการฉีดเข้ากล้ามและการฉีดเข้าชั้นใต้หนัง ผิวหนังเป็นอวัยวะที่น่าสนใจสำหรับการเสริมสร้างภูมิคุ้มกันเนื่องจากผิวหนังประกอบด้วยเซลล์นำเสนอแอนติเจนปริมาณมากทั้งเซลล์แลงเกอฮานส์ในชั้นหนังกำพร้าและเซลล์เดนไดรติกในชั้นหนังแท้ อย่างไรก็ตามผิวหนังชั้นบนสุดหรือชั้นสตราตัม คอร์เนียมมีคุณสมบัติป้องกันการซึมผ่านของสารซึ่งเป็นความท้าทายที่สำคัญในการนำส่งวัคซีนเข้าสู่ผิวหนัง ไมโครนีเดิลส์ทำงานโดยใช้หลักการแทงเข็มผ่านผิวหนังชั้นสตราตัม คอร์เนียมเพื่อเพิ่มประสิทธิภาพในการนำส่งวัคซีนผ่านผิวหนัง ไมโครนีเดิลส์มีลักษณะคล้ายเข็มที่มีขนาดในระดับไมโครเมตรและมีความยาวไม่เกิน 1 มิลลิเมตร ข้อดีของไมโครนีเดิลส์ ได้แก่ ความสามารถในการแทงผ่านผิวหนังโดยทำความเสียหายต่อผิวหนังน้อยที่สุด ส่วนมากไม่ก่อให้เกิดความเจ็บปวด ใช้งานง่าย ผลิตได้ในปริมาณมาก และมีราคาไม่แพง มีการศึกษาวิจัยตีพิมพ์มากมายพบว่าการเสริมสร้างภูมิคุ้มกันทางผิวหนังโดยใช้ไมโครนีเดิลส์สามารถกระตุ้นภูมิคุ้มกันได้ดีและใช้งานได้สะดวก ในบทความนี้ได้สรุปข้อมูลเกี่ยวกับการเลือกใช้ไมโครนีเดิลส์เพื่อนำส่งวัคซีนและยกตัวอย่างการศึกษาวิจัยไมโครนีเดิลส์สำหรับกระตุ้นภูมิคุ้มกันทางผิวหนัง โดยในตอนท้ายจะกล่าวถึงมุมมองด้านการวิจัยเกี่ยวกับความปลอดภัยซึ่งจำเป็นสำหรับการนำไมโครนีเดิลส์ไปใช้อย่างมีประสิทธิภาพในทางปฏิบัติเพื่อเสริมสร้างภูมิคุ้มกันทางผิวหนังในอนาคตอันใกล้ต่อไป
13,การศึกษานี้ ใช้รูปแบบการวิจัยแบบกึ่งทดลอง แบบกลุ่มเดียววัดผลก่อน-หลัง เพื่อศึกษาผลของการจัดการเรียนรู้ด้วยสถานการณ์จำลองเสมือนจริง ที่มีผลต่อความรู้ การตัดสินใจทางคลินิก และทักษะการปฏิบัติการพยาบาลในการดูแลผู้ป่วยที่มีภาวะกล้ามเนื้อหัวใจขาดเลือดเฉียบพลันระยะวิกฤติของนักศึกษาพยาบาลศาสตรบัณฑิต ชั้นปีที่ 3 กลุ่มตัวอย่างจำนวน 37 คน ประเมินผลลัพธ์การเรียนรู้แบบ SBL โดยวัดความรู้ก่อน และหลังการเรียนรู้ และประเมินการตัดสินใจทางคลินิก และทักษะการปฏิบัติการพยาบาลหลังการเรียนรู้ วิเคราะห์เปรียบเทียบก่อนและหลังด้านความรู้โดยใช้สถิติ paired t-test วิเคราะห์คะแนนการตัดสินใจทางคลินิก และทักษะการปฏิบัติการพยาบาล หลังการเรียนรู้ด้วย SBL โดยการแจกแจงความถี่ ค่าเฉลี่ย ร้อยละ และ ส่วนเบี่ยงเบนมาตรฐาน ผลการวิจัยพบว่า กลุ่มตัวอย่างที่ได้รับการจัดการเรียนรู้ด้วย SBL มีคะแนนความรู้เพิ่มขึ้นอย่างมีนัยสำคัญทางสถิติ คะแนนการตัดสินใจทางคลินิกผ่านเกณฑ์จำนวน 30 คน ร้อยละ 81.10 กลุ่มตัวอย่าง 27 คน ร้อยละ 71.13 มีคะแนนทักษะการปฏิบัติการพยาบาลในภาพรวมผ่านเกณฑ์ และความพึงพอใจอยู่ในระดับดี มีข้อเสนอแนะว่า ควรมีการจัดการเรียนการสอนแบบ SBL เพื่อพัฒนาความรู้ของนักศึกษาพยาบาล นอกจากนี้ควรมีการวิจัยแบบทดลองซ้ำเพื่อประเมินผลลัพธ์ด้านทักษะการตัดสินใจในคลินิก และทักษะการปฏิบัติการพยาบาล
14,การศึกษานี้เป็นการวิจัยเชิงพรรณนาภาคตัดขวาง มีวัตถุประสงค์เพื่อวิเคราะห์ปริมาณสารกันเสียในเส้นขนมจีนที่จำหน่ายในพื้นที่ตำบลท่าศาลา อำเภอท่าศาลา จังหวัดนครศรีธรรมราช โดยใช้วิธี HPLC และประเมินความเสี่ยงต่อสุขภาพผู้บริโภคจากปริมาณการรับสัมผัสสารกันเสีย เทียบกับค่าระดับความปลอดภัยที่ร่างกายสามารถรับได้ต่อวัน ผลการวิเคราะห์สารกันเสียในเส้นขนมจีนจำนวน 26 ตัวอย่าง ไม่พบการเจือปนกรดซอร์บิกในทุกตัวอย่าง แต่ตรวจพบกรดเบนโซอิก 17 ตัวอย่าง ร้อยละ 65 และเกินมาตรฐาน 1 ตัวอย่าง ร้อยละ 4 โดยมีปริมาณระหว่าง 63-1 007 มิลลิกรัมต่อกิโลกรัม ผลการประเมินความเสี่ยงในกลุ่มประชากรทั้งหมด ทั้งกรณีระดับความเสี่ยงเฉลี่ย ร้อยละ 1-4 ของค่า ADI และระดับสูง ร้อยละ 24-78 รวมทั้งในกลุ่มเฉพาะผู้ที่บริโภคขนมจีน กรณีความเสี่ยงเฉลี่ย ร้อยละ 19-44 พบว่า อยู่ในเกณฑ์การปนเปื้อนที่ยอมรับให้มีการบริโภคต่อวัน ยกเว้นผลการประเมินความเสี่ยงกรณีระดับสูงในกลุ่มเฉพาะผู้บริโภค ร้อยละ 148-446 ซึ่งกลุ่มที่มีความเสี่ยงสูงสุดคือ กลุ่มเด็กเล็กอายุไม่เกิน 2.90 ปี และอายุระหว่าง 3-5.90 ปี ตามลำดับ หน่วยงานรับผิดชอบในพื้นที่ควรมีการตรวจติดตามเพื่อควบคุมการใช้สารกันเสียในเส้นขนมจีนที่จำหน่ายให้เป็นไปตามเกณฑ์มาตรฐานที่กำหนด และแนะนำผู้บริโภคให้เลือกซื้อจากผู้ผลิตที่มีการผลิตที่ได้มาตรฐานและไว้ใจได้ รวมถึงควบคุมดูแลเด็กเล็กไม่ให้บริโภคขนมจีนในปริมาณสูงเกินไป
15,การวิจัยครั้งนี้เป็นการวิจัยเชิงพรรณนา เพื่อศึกษาและเปรียบเทียบคุณภาพชีวิตของผู้ป่วยโรคไตเรื้อรังระยะสุดท้าย กลุ่มตัวอย่างเป็นผู้ป่วยโรคไตเรื้อรังระยะสุดท้ายที่ได้รับการฟอกเลือดด้วยเครื่องไตเทียม และที่ได้รับการขจัดของเสียทางเยื่อบุช่องท้องอย่างต่อเนื่อง ที่โรงพยาบาลพระพุทธบาท จังหวัดสระบุรี รวมจำนวน 76 คน เครื่องมือการวิจัยเป็นแบบสอบถามข้อมูลทั่วไป และแบบสอบถามคุณภาพชีวิตเฉพาะโรคไตเรื้อรัง มีค่าความเชื่อมั่น .73 เก็บรวบรวมข้อมูลในช่วงเดือนเมษายนถึงเดือนกันยายน 2559 วิเคราะห์ข้อมูลด้วยสถิติความถี่ ร้อยละ ค่าเฉลี่ย ส่วนเบี่ยงเบนมาตรฐาน และ independent ผลการวิจัยพบว่าผู้ป่วยที่ได้รับการฟอกเลือดด้วยเครื่องไตเทียม และที่ได้รับการขจัดของเสียทางเยื่อบุช่องท้องอย่างต่อเนื่อง มีค่าเฉลี่ยคะแนนคุณภาพชีวิตโดยรวมในระดับปานกลาง 10.61 และ 10.07 ตามลำดับ และพบว่าผู้ป่วยที่ได้รับการฟอกเลือดด้วยเครื่องไตเทียมมีค่าเฉลี่ยคะแนนคุณภาพชีวิตโดยรวมและรายด้านไม่แตกต่างจากผู้ป่วยที่ได้รับการขจัดของเสียทางเยื่อบุช่องท้องอย่างต่อเนื่องอย่างมีนัยสำคัญทางสถิติ จากการวิจัยครั้งนี้มีข้อเสนอแนะว่าหน่วยงานที่เกี่ยวข้องควรสนับสนุนการใช้เครื่องช่วยขจัดของเสียทางเยื่อบุช่องท้องอย่างต่อเนื่อง และแพทย์ผู้รักษาหรือเจ้าหน้าที่ควรอธิบายให้ผู้ป่วยเข้าใจเกี่ยวกับการปฏิบัติตัวเพื่อควบคุมการคั่งของของเสียในร่างกาย
16,บทคัดย่อ การวิจัยนี้เป็นการวิจัยแบบกึ่งทดลอง แบบวัดซ้ำในกลุ่มเดียวกัน เพื่อศึกษาผลของโปรแกรมการป้องกันโรคไข้เลือดออกต่อ ความรู้ ทัศนคติ และการปฏิบัติ ของแกนนำชุมชน ตำบลแม่ต๋ำ อำเภอเมือง จังหวัดพะเยา จำนวน 36 คน โดยใช้เวลาทั้งหมด 24 สัปดาห์ เครื่องมือประกอบด้วย 1 โปรแกรมการป้องกันโรคไข้เลือดออก 2 แบบวัดความรู้เรื่องโรคไข้เลือดออก 3 แบบวัดทัศนคติในการป้องกันและควบคุมโรคไข้เลือดออก 4 แบบวัดการปฏิบัติในการป้องกันและควบคุมโรคไข้เลือดออก 5 แบบสำรวจลูกน้ำยุงลาย วิเคราะห์ข้อมูลด้วยการแจกแจงความถี่ค่าร้อยละค่าเฉลี่ยเลขคณิตและส่วนเบี่ยงเบนมาตรฐาน เปรียบเทียบความแตกต่างของคะแนนเฉลี่ยทั้ง 3ตัวแปรด้วยสถิติ Paired t-test ผลการวิจัย พบว่าภายหลังแกนนำเข้าร่วมในโปรแกรมการป้องกันโรคไข้เลือดออก กลุ่มทดลองมีค่าเฉลี่ยของระดับความรู้เพิ่มขึ้นจาก เป็น ทัศนคติ เพิ่มขึ้นจาก เป็น และการปฏิบัติเพิ่มขึ้นจาก เป็น แตกต่างกันอย่างมีนัยสำคัญทางสถิติ ค่าดัชนีชี้วัดความชุกของลูกน้ำยุงลายมีค่า House Index เท่ากับ 5.6 ค่า Breteau Index เท่ากับ 22.2 มีค่าลดลง และอยู่ในเกณฑ์ปกติ ผู้วิจัยมีข้อเสนอแนะว่าควรนำโปรแกรมป้องกันโรคไข้เลือดออกไปทดสอบประสิทธิผลเพื่อป้องกันหรือควบคุมไข้เลือดออกในชุมชน โดยมีการปรับปรุงให้มีความเหมาะสมกับบริบทในแต่ละพื้นที่เพื่อเพิ่มประสิทธิภาพในการป้องกันและควบคุมโรคไข้เลือดออกในชุมชน
17,การศึกษานี้มีวัตถุประสงค์เพื่อหากำลังแรงยึดเฉือนระหว่างเซอร์โคเนียกับเรซินคอมโพสิต เมื่อใช้สารยึดติดแบบยูนิเวอร์ซอล ได้แก่ ซิงเกิลบอนด์ยูนิเวอร์ซอล จี-พรีมิโอบอนด์ และออพติบอนด์ยูนิเวอร์ซอล สารปรับสภาพผิวเซอร์โคเนีย ได้แก่ อัลลอยไพรเมอร์ และสารยึดติดซิงเกิลบอนด์ทู นำแผ่นเซอร์โคเนียขนาดเส้นผ่าศูนย์กลาง 6 มิลลิเมตร หนา 4 มิลลิเมตร ฝังลงในท่อพีวีซีด้วยยิปซัมทางทันตกรรม จากนั้นนำชิ้นงานไปขัดและพ่นด้วยอนุภาคอะลูมิน่าเพื่อเตรียมผิวเซอร์โคเนียสำหรับการยึดติด เชิงกลระดับจุลภาค แบ่งชิ้นงานออกเป็น 7 กลุ่ม กลุ่มละ 20 ชิ้น ตามการปรับสภาพผิวเพื่อให้เกิดการยึดติดทางเคมี ได้แก่ กลุ่มที่ 1 ไม่มีการปรับสภาพผิวเซอร์โคเนีย กลุ่มที่ 2 AP กลุ่มที่ 3 SB กลุ่มที่ 4 AP SB กลุ่มที่ 5 SU กลุ่มที่ 6 GP และกลุ่มที่ 7 OU นำแม่แบบ อัลตราเด็นท์ที่มีรูขนาดเส้นผ่าศูนย์กลาง 2 มิลลิเมตร ลึก 2 มิลลิเมตร วางบนผิวหน้าของชิ้นงานที่ผ่านการปรับสภาพแล้ว นำเรซินคอมโพสิตใส่ลงในรูแม่แบบ ฉายแสงเป็นเวลา 40 วินาที แกะแม่แบบออกและนำชิ้นงานแช่ในน้ำกลั่นแล้วเก็บในตู้ควบคุมอุณหภูมิ ที่ 37 องศาเซลเซียส 24 ชั่วโมง นำชิ้นงานไปหากำลังแรงยึดเฉือนด้วยเครื่องทดสอบเอนกประสงค์ที่ความเร็วหัวกดเท่ากับ 0.5 มิลลิเมตร ต่อนาที วิเคราะห์ข้อมูลทางสถิติโดยใช้ความแปรปรวนทางเดียว และเปรียบเทียบความแตกต่างระหว่างกลุ่ม ด้วยการเปรียบเทียบเชิงซ้อน ชนิดทูกีย์ ที่ระดับความเชื่อมั่นร้อยละ 95 ผลการศึกษาพบว่า กำลังแรงยึดเฉือนของกลุ่มที่ 1 ถึงกลุ่มที่ 7 คือ 3.35 และ 22.91 เมกะพาสคาล ตามลำดับ โดยค่ากำลังแรงยึดเฉือน ของกลุ่มที่ 4-7 มีค่าไม่แตกต่างกัน และมีค่าสูงกว่ากลุ่มที่ 1-3 อย่างมีนัยสำคัญทางสถิติ และกลุ่มที่ 1 มีค่ากำลังแรงยึดเฉือนต่ำที่สุดอย่างมีนัยสำคัญทางสถิติ จึงสรุปได้ว่าการใช้สารยึดติดแบบยูนิเวอร์ซอลเป็นอีกทางเลือกหนึ่งในการปรับสภาพผิว เซอร์โคเนียก่อนการยึดติดหรือซ่อมแซมด้วยเรซินคอมโพสิต
18,การวิจัยนี้มีวัตถุประสงค์เพื่อ ศึกษาอิทธิพลของทัศนคติเกี่ยวกับการคัดแยกขยะมูลฝอยของชาวเทศบาลตำบลท่าเกษม อำเภอเมือง จังหวัดสระแก้วที่มีต่อปริมาณขยะที่ชาวเทศบาลตำบลท่าเกษมต้องกำจัดภายใน 1 วัน เครื่องมือที่ใช้ในงานวิจัย คือ แบบสอบถาม โดยเก็บรวบรวมข้อมูลด้วยวิธีทอดแบบ สถิติที่ใช้ในการวิเคราะห์ข้อมูล ได้แก่ การวิเคราะห์ความถดถอยเชิงพหุด้วยเทคนิค Enter ผลการศึกษา พบว่า ชาวเทศบาลตำบลท่าเกษมที่พบปัญหาการมีภาชนะรองรับปริมาณขยะไม่เพียงพอในการคัดแยกขยะมูลฝอยในครัวเรือน ปัญหาการเก็บขนที่ถูกวิธีในการคัดแยกขยะมูลฝอยในครัวเรือน ปัญหาความรู้ความเข้าใจการคัดแยกขยะน้อยในการคัดแยกขยะมูลฝอยในครัวเรือน ปัญหาการแยกสีถังขยะตามประเภทไม่เด่นชัดในการคัดแยกขยะมูลฝอยในครัวเรือน ปัญหาด้านหน่วยงานที่เกี่ยวข้องประชาสัมพันธ์ประโยชน์ของการคัดแยกขยะมูลฝอยไม่ทั่วถึงในการคัดแยกขยะมูลฝอยในครัวเรือนที่ต่างกันมีปริมาณขยะอินทรีย์ที่ต้องกำจัดภายใน 1 วันแตกต่างกัน อย่างมีนัยสำคัญทางสถิติที่ .05 ชาวเทศบาลตำบลท่าเกษมที่พบปัญหาการมีภาชนะรองรับปริมาณขยะไม่เพียงพอในการคัดแยกขยะมูลฝอยในครัวเรือน ปัญหาการเก็บขนที่ถูกวิธีในการคัดแยกขยะมูลฝอยในครัวเรือน ปัญหาด้านความรู้ความเข้าใจการคัดแยกขยะน้อยในการคัดแยกขยะมูลฝอยในครัวเรือน ปัญหาข้อความบนถังขยะไม่ชัดเจนทำให้อ่านลำบากในการคัดแยกขยะมูลฝอยในครัวเรือน ปัญหาการแยกสีถังขยะตามประเภทไม่เด่นชัดในการคัดแยกขยะมูลฝอยในครัวเรือน ปัญหาด้านหน่วยงานที่เกี่ยวข้องประชาสัมพันธ์ประโยชน์ของการคัดแยกขยะมูลฝอยไม่ทั่วถึงในการคัดแยกขยะมูลฝอยในครัวเรือน ปัญหาด้านหน่วยงานที่เกี่ยวข้องไม่ประชาสัมพันธ์เชิญชวนให้เกิดพฤติกรรมการคัดแยกขยะมูลฝอยในครัวเรือนที่ต่างกันมีปริมาณขยะรีไซเคิลประเภทพลาสติก กระดาษ เหล็ก ทองแดง สังกะสี ขวดแก้ว อลูมิเนียม ขวดน้ำ ปริมาณขยะทั่วไป ได้แก่ ถุงพลาสติก กล่องโฟม และปริมาณขยะอันตราย ที่ต้องกำจัดภายใน 1 วันแตกต่างกัน อย่างมีนัยสำคัญทางสถิติที่ .05 ความรู้ความเข้าใจเกี่ยวกับการคัดแยกขยะมูลฝอยมีอิทธิพลต่อปริมาณขยะอินทรีย์และปริมาณขยะขวดแก้วที่ชาวเทศบาลตำบลท่าเกษมต้องกำจัดภายใน 1 วัน อย่างมีนัยสำคัญทางสถิติที่ .05 ดังนั้น การถ่ายทอดองค์ความรู้แก่ประชาชนเกี่ยวกับการคัดแยกขยะมูลฝอย การกระตุ้นให้เกิดการมีส่วนร่วมของชุมชน และการบูรณาการหน่วยงานภาคีเครือข่ายที่เกี่ยวข้องในเทศบาลตำบลท่าเกษม จะนำไปสู่การบริหารจัดการปัญหาขยะมูลฝอยที่ดีและช่วยลดปัญหาด้านสิ่งแวดล้อมในเขตเทศบาลตำบลท่าเกษมด้วย
19,บทนำ การศึกษานี้มีวัตถุประสงค์เพื่อศึกษาผลลัพธ์ทางคลินิกและคุณภาพชีวิตของผู้ป่วยโรคหืด โดยทีมสหสาขาวิชาชีพ คลินิกโรคหืด วิธีการดำเนินการวิจัย ศึกษาแบบกึ่งทดลองไปข้างหลัง ในผู้ป่วยนอกรายใหม่ที่ได้รับการวินิจฉัยจากแพทย์ว่าเป็นโรคหืด และเข้ารับการรักษาในคลินิกผู้ป่วยโรคหืด ระหว่าง 1 ตุลาคม พ.ศ. 2553 ถึง 31 มกราคม พ.ศ. 2555 มีการติดตามผลการรักษาในคลินิกอย่างต่อเนื่องอย่างน้อย 6 เดือน และได้รับการบริบาลทางเภสัชกรรมจากเภสัชกรในคลินิกอย่างน้อย 2 ครั้ง แล้วดูผลลัพธ์ทางคลินิกได้แก่ สมรรถภาพปอด และระดับการควบคุมโรคหืด ทุก 2 เดือน และวัดคุณภาพชีวิตของผู้ป่วย ณ ครั้งแรกที่เข้าคลินิกและหลังจากรับการรักษาต่อเนื่องมา 6 เดือนโดยใช้แบบวัดคุณภาพชีวิต Thai MiniAQLQ โดยค่า ผลการวิจัย ผู้ป่วยจำนวน 41 ราย อายุเฉลี่ย 44.00 5.32 ปี เป็นเพศหญิงร้อยละ 65.9 จากการศึกษาพบว่า ผลลัพธ์ทางคลินิกของผู้ป่วยที่เข้ารับการรักษาในคลินิกโรคหืดดีขึ้นอย่างมีนัยสำคัญกล่าวคือ ค่าสมรรถภาพปอด มีค่ามากกว่าค่าเริ่มต้น 102.9 และ 330.2 114.2 ตามลาดับ ร้อยละของจำนวนผู้ป่วยที่มีค่าสมรรถภาพปอด มากกว่าร้อยละ 80 มีจำนวนสูงกว่าค่าเริ่มต้น ร้อยละ 41.5 และ ร้อยละ 61.0 ตามลาดับ ภายหลังได้รับการบริบาลจากทีมสหสาขาวิชาชีพ พบว่าระดับการควบคุมโรคหืดของผู้ป่วยแตกต่างกับก่อนเข้าร่วมในคลินิก โดยผู้ป่วยที่มีการควบคุมโรคในระดับ controlled และ partly controlled uncontrolled ก่อนเข้าคลินิก เท่ากับร้อยละ 34.2 และ 65.8 ตามลาดับ และเมื่อสิ้นสุดการศึกษา มีผู้ป่วยที่มีการควบคุมโรคในระดับ controlled เพิ่มขึ้นเป็นร้อยละ 65.9 และ partly controlled หรือ uncontrolled ลดลงเป็นร้อยละ 34.1 พบจำนวนผู้ป่วยที่เข้ารับการรักษาในห้องฉุกเฉินลดลงอย่างมีนัยสำคัญทางสถิติ ร้อยละ 19.5 และร้อยละ 2.4 ตามลำดับ ด้านคุณภาพชีวิตโดยรวมของผู้ป่วยหลังเข้ารับการรักษาในคลินิกโรคหืดดีขึ้นโดยมีค่าเฉลี่ยของคะแนนสูงกว่าครั้งแรกอย่างมีนัยสำคัญทางคลินิก 0.9 และ 5.2 1 ตามลำดับ และในทุกมิติทั้งด้านอาการ ด้านการแสดงอารมณ์ ด้านการจำกัดในกิจกรรมและด้านสิ่งเร้าในสภาพแวดล้อม ดีขึ้นอย่างมีนัยสำคัญทางสถิติเช่นเดียวกัน สรุปผลการวิจัย การบริบาลผู้ป่วยโรคหืด โดยทีมสหสาขาวิชาชีพ ในคลินิกโรคหืด ส่งผลให้ผลลัพธ์ทางคลินิกและคุณภาพชีวิตของผู้ป่วยดีขึ้น
20,การศึกษาแบบกึ่งทดลองครั้งนี้มีวัตถุประสงค์ เพื่อพัฒนาและหาประสิทธิภาพสื่อบทเรียนคอมพิวเตอร์การสอน เรื่อง อหิวาตกโรค ที่มีประสิทธิภาพตามเกณฑ์ 80 เพื่อศึกษาเปรียบเทียบผลสัมฤทธิ์ทางการเรียนของผู้เรียน ระหว่างก่อนเรียนและหลังเรียน เพื่อศึกษาความพึงพอใจของผู้เรียนที่เรียนด้วยคอมพิวเตอร์การสอน เรื่อง อหิวาตกโรค กลุ่มตัวอย่างได้มาโดยวิธีการเลือกแบบเจาะจงคือ เจ้าหน้าที่สาธารณสุขผู้รับผิดชอบงานป้องกันควบคุมโรคติดต่อทางอาหารและน้ำระดับจังหวัด จำนวน 128 คน เครื่องมือประกอบด้วย บทเรียนคอมพิวเตอร์การสอน เรื่อง อหิวาตกโรค แบบทดสอบวัดผลสัมฤทธิ์ทางการเรียน แบบวัดความพึงพอใจของผู้เรียน เก็บรวบรวมข้อมูลจากแบบประเมินก่อนเรียนและหลังเรียน และแบบสอบถามความพึงพอใจ เป็นแบบมาตราประมาณค่า 5 ระดับ วิเคราะห์ข้อมูลด้วยค่าเฉลี่ย ร้อยละ ส่วนเบี่ยงเบนมาตรฐาน และทดสอบค่า t-test ผลการศึกษาพบว่า บทเรียนคอมพิวเตอร์การสอน เรื่อง อหิวาตกโรคที่สร้างขึ้นมีประสิทธิภาพ เท่ากับ 88.95 86.28 ซึ่งสูงกว่าเกณฑ์ 80 80 ที่ตั้งไว้ ผลคะแนนทดสอบวัดผลสัมฤทธิ์มีคะแนนเฉลี่ยหลังเรียนสูงกว่าก่อนเรียนอย่างมีนัยสำคัญทางสถิติที่ระดับ 0.05 ค่าความพึงพอใจของผู้เรียนที่มีต่อบทเรียนมีค่าเฉลี่ยเท่ากับ 4.24 อยู่ในระดับดีมาก การใช้บทเรียนคอมพิวเตอร์การสอน เรื่อง อหิวาตกโรค สามารถช่วยให้เจ้าหน้าที่ผู้รับผิดชอบงาน มีความรู้ความเข้าใจในเนื้อหาเพิ่มขึ้น ผู้บริหารของหน่วยงานควรส่งเสริมและพัฒนารูปแบบการเรียนด้วยบทเรียนคอมพิวเตอร์การสอนในเรื่องอื่นๆ ที่เกี่ยวข้องต่อไปในอนาคต และต่อยอดการพัฒนาบทเรียนเป็นแบบระบบ online เพื่อประโยชน์ต่อการพัฒนารูปแบบการเรียนรู้
21,วัตถุประสงค์ เพื่อศึกษาผลของโปรแกรมพัฒนาการรู้เท่าทันสื่อโฆษณาต่อ ความรู้ ทักษะ และพฤติกรรมการเลือกบริโภคผลิตภัณฑ์สุขภาพในกลุ่มผู้สูงอายุที่ใช้แอปพลิเคชั่นไลน์ วิธีการ การวิจัยครั้งนี้เป็นการทดลองแบบสุ่มและมีกลุ่มควบคุม กลุ่มตัวอย่าง คือ สมาชิกชมรมผู้สูงอายุโรงพยาบาลส่งเสริมสุขภาพตำบลบ้านหนองหัวลิงใน จังหวัดนครนายก ผู้วิจัยจัดแบ่งกลุ่มตัวอย่าง 50 คนด้วยวิธีสุ่มออกเป็นกลุ่มศึกษาและกลุ่มควบคุมกลุ่มละ 25 คน โดยกลุ่มศึกษาจะได้รับโปรแกรมพัฒนาการรู้เท่าทันสื่อโฆษณา เป็นระยะเวลา 4 สัปดาห์ กลุ่มควบคุมได้รับการดูแลตามปกติ ผลลัพธ์ของการศึกษาได้แก่ ความรู้ ทักษะ และพฤติกรรมการเลือกบริโภคผลิตภัณฑ์สุขภาพ ผลการวิจัย กลุ่มตัวอย่างทั้งสองกลุ่มมีข้อมูลทั่วไปคล้ายคลึงกัน โดยส่วนใหญ่เป็นเพศหญิง ร้อยละ 82.5 มีอายุเฉลี่ย 64.75 ปี ใช้ไลน์เป็นลำดับแรกในการเข้าถึงสื่อโฆษณาผลิตภัณฑ์สุขภาพทางโซเชียลมีเดีย ร้อยละ 42.5 โดยมีความถี่ของการใช้งานทุกวัน ร้อยละ 75.0 สำหรับผลการทดสอบพบว่า คะแนนความรู้เท่าทันสื่อ ผลิตภัณฑ์สุขภาพและการโฆษณาในกลุ่มศึกษาหลังได้รับโปรแกรมดีกว่าก่อนได้รับโปรแกรม ค่าเฉลี่ย ส่วนเบี่ยงเบนมาตรฐาน 1.26 และ 7.35 1.75 ตามลำดับ คะแนนทักษะในการประเมินโฆษณาผลิตภัณฑ์สุขภาพในกลุ่มศึกษาหลังได้รับโปรแกรมดีกว่าก่อนได้รับโปรแกรม 1.85 และ 9.50 1.75 ตามลำดับ และคะแนนพฤติกรรมการเลือกบริโภคผลิตภัณฑ์สุขภาพในกลุ่มศึกษาหลังได้รับโปรแกรมดีกว่าก่อนได้รับโปรแกรม 1.85 และ 8.00 1.75 ตามลำดับ สรุป โปรแกรมพัฒนาการรู้เท่าทันสื่อโฆษณาที่จัดทำขึ้นส่งผลให้ความรู้ ทักษะ และพฤติกรรมการเลือกบริโภคผลิตภัณฑ์สุขภาพของผู้สูงอายุมีประสิทธิผลเพิ่มมากขึ้น
22,บทคัดย่อ การวิจัยแบบสหสัมพันธ์เชิงพรรณนาครั้งนี้มีวัตถุประสงค์เพื่อศึกษาความเหนื่อยล้าในผู้ป่วย โรคหลอดเลือดสมองและศึกษาความสัมพันธ์ระหว่างปัจจัยคัดสรร ได้แก่ อาการปวด คุณภาพ การนอนหลับ อาการซึมเศร้าและความเหนื่อยล้าในผู้ป่วยโรคหลอดเลือดสมอง โดยใช้แนวคิดความเหนื่อยล้าของไปเปอรเ์ ป็นกรอบแนวคิดการวิจัย กลมุ่ ตัวอยา่ งคือ ผ้ปู ่วยโรคหลอดเลือดสมองจำนวน 140 คน ที่เข้ารับการรักษาในแผนกผู้ป่วยนอกโรงพยาบาลตติยภูมิสามแห่ง คัดเลือกกลุ่มตัวอย่างด้วยวิธีสุ่มอย่างง่าย เครื่องมือที่ใช้ในการวิจัย ได้แก่ แบบสอบถามข้อมูลทั่วไปและข้อมูลการเจ็บป่วย แบบประเมินอาการปวด แบบประเมินคุณภาพการนอนหลับแบบประเมินอาการซึมเศร้า และแบบประเมินความเหนื่อยล้า เครื่องมือวิจัยผ่านการตรวจสอบความตรงตามเนื้อหา โดยผู้ทรงคุณวุฒิ 5 คน ทดสอบความเที่ยงของเครื่องมือโดยใช้สูตรสัมประสิทธิ์แอลฟาครอนบาค มีค่าความเที่ยงเท่ากับ .61 .84 และ .92 หาค่าความถี่ ร้อยละ ค่าเฉลี่ย ส่วนเบี่ยงเบนมาตรฐานและสถิติสัมประสิทธิ์สหสัมพันธ์เพียร์สันในการวิเคราะห์ข้อมูล ผลการวิจัยพบว่า 1. กลุ่มตัวอย่างผู้ป่วยโรคหลอดเลือดสมองมีคะแนนเฉลี่ยความเหนื่อยล้าเท่ากับ 4.03 โดยพบว่ากลุ่มตัวอย่างร้อยละ 55.70 รายงานความเหนื่อยล้า2. อาการปวด คุณภาพการนอนหลับและอาการซึมเศร้ามีความสัมพันธ์ทางบวกกับความเหนื่อยล้าในผู้ป่วยโรคหลอดเลือดสมองอย่างมีนัยสำคัญทางสถิติที่ระดับ.01
23,การวิจัยเชิงอัตชาติพันธุ์วรรณนาเพื่อวิเคราะห์และตีความจากเรื่องเล่าถึงประสบการณ์ในฐานะเป็นอาจารย์รุ่นบุกเบิกในการก่อร่างสร้างคณะพยาบาลศาสตร์ มหาวิทยาลัยขอนแก่น ซึ่งเป็นคณะวิชาที่ผลิตพยาบาลวิชาชีพที่จัดตั้งในรูปแบบคณะวิชาเป็นแห่งแรกของประเทศไทย โดยเจ้าของประสบการณ์เล่าเรื่องเชิงประวัติการทำงานของตนในการทำงานที่คณะพยาบาลศาสตร์ บันทึกเสียง และถอดการบันทึกเสียงแบบคำต่อคำ จากนั้นนำเอกสารบันทึกมาวิเคราะห์และตีความร่วมกับเอกสารเชิงประวัติศาสตร์อื่น ๆ ที่เกี่ยวข้องเพื่อวิเคราะห์หาความหมายของชีวิตการทำงานที่เป็นการทำความเข้าใจความคิดของผู้เล่าเรื่อง โดยร่วมกันวิเคราะห์ตามมุมมองคนในของผู้เล่าเรื่องและจากมุมมองคนนอกของผู้ร่วมศึกษา ผลการวิเคราะห์ข้อมูลได้แก่นความคิดการรับรู้ตนเองของผู้เล่าเรื่อง ดังนี้ 1 ชีวิตปฐมวัย ใจสู้ ไม่รู้ถอย 2 วัยประถมถึงมัธยม ซุกซนคนชายขอบ 3 โชคชะตานำพามาเรียนพยาบาลทั้งที่กลัวผีที่สุด 4 กว่าจะเป็นพยาบาล มข. เตรียมครูแรกรุ่นสอนรุ่นแรก 5 สร้างห้องเรียนการพยาบาลจากฉากชีวิตจริงและบริบทที่ขาดแคลน 6 พัฒนาการศึกษาตนเอง 7 อาจารย์พยาบาลกับชีวิตการทำงานแบบถวายหัว 8 ปักหมุดหลักสูตรปริญญาโทสาขาวิชาการบริหารการพยาบาล และ 9 ถอดบทเรียน เขียนข้อห่วงใย ผลการวิเคราะห์จากเรื่องเล่าและอภิปรายผลร่วมกับความคาดหวังตามคุณลักษณะอาจารย์และผู้บริหารสถาบันการศึกษาในยุคศตวรรษที่ 21 อาจเป็นประโยชน์แก่ผู้สนใจและผู้บริหารจัดการด้านการศึกษาพยาบาลต่อไป
24,พลังงานมีความสำคัญต่อสรรพสิ่งในโลก เป็นรากฐานสำคัญที่ทำให้สิ่งมีชีวิตเจริญเติบโต โดยเฉพาะอย่างยิ่งในโลกปัจจุบัน มนุษย์สามารถนำพลังงานต่าง ๆ มาใช้ประโยชน์ก่อให้เกิดสิ่งที่ อำนวยความสะดวก เพื่อความเป็นอยู่ของมนุษย์ได้อย่างมีประสิทธิภาพ ที่ผ่านมาประเทศไทยใช้เชื้อเพลิงต่าง ๆ เพื่อผลิตกระแสไฟฟ้ากว่าร้อยละ เชื้อเพลิงต่างๆ เหล่านี้นอกจากจะมีปริมาณน้อยลงทุกวันแล้ว ราคาของเชื้อเพลิงดังกล่าวยังมีความผันผวนไปในแนวทางที่สูงขึ้นตามสถานการณ์ทางเศรษฐกิจและการเมืองของโลก ปัจจุบันประเทศไทยจึงเริ่มหันมาใช้ พลังงานหมุนเวียนเป็นแหล่งพลังงานที่เกิดขึ้นอยู่ต่อเนื่องไม่หมดไป เช่น พลังงานแสงอาทิตย์ ลม ชีวมวล หรือแม้แต่ขยะมูลฝอย ซึ่งเทคโนโลยีเกี่ยวกับพลังงานหมุนเวียนนี้ได้รับการพัฒนาไปอย่างมาก รวมถึงการเปลี่ยนรูปพลังงานหมุนเวียนเหล่านี้เป็นพลังงานไฟฟ้า ประโยชน์ที่ได้จากพลังงานหมุนเวียนมีหลาย ๆ ด้าน ทั้งการรักษาสิ่งแวดล้อมลดมลพิษจากการผลิตไฟฟ้าจากเชื้อเพลิงฟอสซิล จำพวกผลิตภัณฑ์ปิโตรเลียมต่างๆ อีกทั้งลดการนำเข้าเชื้อเพลิงพวกนี้จากต่างประเทศ และพลังงานเชื้อเพลิงยังให้ผลตอบแทนการลงทุนที่น่าสนใจอีกด้วย ซึ่งวัสดุเหลือใช้ทางการเกษตรสามารถนำมาเป็นเชื้อเพลิงเพื่อผลิตกระแสไฟฟ้าได้ และถือว่าเป็นการสร้างประโยชน์จากสิ่งด้อยค่าให้กลับมามีค่าในการพัฒนาประเทศได้ นอกจากนี้ยังช่วยบรรเทาปัญหาการเพิ่มการสะสมของก๊าซคาร์บอนไดออกไซด์ในบรรยากาศ ที่จะนำไปสู่การเกิดปฏิกิริยาเรือนกระจกและจะทำให้อุณหภูมิของโลกสูงขึ้น
25,วัตถุประสงค์ ประเมินผลการพัฒนาระบบการดูแลผู้บาดเจ็บที่มีต่อผลการดูแลรักษาผู้บาดเจ็บรุนแรงของเครือข่ายจังหวัดปราจีนบุรี วิธีการศึกษา การศึกษาแบบย้อนหลัง เปรียบเทียบผลการดูแลรักษาผู้บาดเจ็บรุนแรงก่อนและหลังการพัฒนาระบบการดูแลผู้บาดเจ็บ ก่อนพัฒนาระหว่างตุลาคม พ.ศ. 2558 ถึง กันยายน พ.ศ. 2559 และหลังพัฒนาระหว่างตุลาคม พ.ศ. 2559 ถึง กันยายน พ.ศ. 2560 ผลการดูแลรักษาที่สนใจ คือ อัตราการเสียชีวิตใน 30 วัน ระยะเวลาตั้งแต่ผู้บาดเจ็บมาห้องฉุกเฉินจนถึงเข้าห้องผ่าตัด และอัตราตายเสียชีวิตเกินคาดหมาย ผลการศึกษา ผู้บาดเจ็บก่อนพัฒนาจำนวน 547 รายและหลังพัฒนาจำนวน 668 ราย เมื่อเทียบกับก่อนพัฒนา อัตราการเสียชีวิตของผู้บาดเจ็บรุนแรงลดลงจาก ร้อยละ 15.17 เป็น ร้อยละ 10.03 ระยะเวลา Door to Operating Room time ลดลงจาก 89.85 20.1 เป็น 72.48 18.2 นาที Z statistic ที่คำนวณโดย Trauma and Injury Severity Score methodology พบว่าก่อนการพัฒนาได้ค่า อัตราตายของผู้ป่วยอุบัติเหตุที่มีโอกาสรอดชีวิต 3.48 และ หลังการพัฒนาได้ค่าอัตราตายของผู้ป่วยอุบัติเหตุที่มีโอกาสรอดชีวิต 1.98 แสดงให้เห็นว่าทั้งก่อนและหลังการพัฒนา มีอัตราการเสียชีวิตเกินคาดหมาย สรุป การพัฒนาระบบการดูแลผู้บาดเจ็บสามารถลดอัตราการเสียชีวิต รวมถึงลดระยะเวลาควร Door to OR time อย่างไรก็ตามยังมีอัตราการเสียชีวิตจริงมากกว่าอัตราการเสียชีวิตที่คาดหมายซึ่งชี้ให้เห็นว่า ควรพัฒนาระบบการดูแลผู้บาดเจ็บต้องพัฒนาอย่างต่อเนื่องเพื่อทำให้การดูแลผู้บาดเจ็บมีคุณภาพมากยิ่งขึ้น
26,การวิจัยกึ่งทดลองแบบสองกลุ่มวัดก่อนและหลังการทดลองในครั้งนี้มีวัตถุประสงค์เพื่อศึกษาประสิทธิผลของโปรแกรมการสื่อสารเพื่อสัมพันธภาพต่อคุณภาพชีวิตของผู้ดูแลในครอบครัวผู้สูงอายุที่มีภาวะสมองเสื่อม เกณฑ์การคัดเข้าคือเป็นผู้ดูแลในครอบครัวที่มีอายุ 18 ปีขึ้นไป มีประสบการณ์ในการดูแลผู้สูงอายุที่มีภาวะสมองเสื่อมในระยะแรกน้อยกว่า 5 ปี เข้าใจภาษาไทย เกณฑ์การคัดออกคือเป็นผู้ที่มีโรคติดต่อหรือโรคเรื้อรังที่ไม่สามารถควบคุมได้ กลุ่มตัวอย่างจำนวนทั้งสิ้น 52 คน กำหนดขนาดโดยการคำนวณค่าอำนาจการทำนาย สุ่มกลุ่มตัวอย่างเข้ากลุ่มทดลองและกลุ่มควบคุม จำนวนกลุ่มละ 26 คน โปรแกรมใช้เวลาทั้งสิ้น 6 สัปดาห์ เก็บรวบรวมข้อมูลโดยใช้แบบสอบถามคือ แบบวัดคุณภาพชีวิตขององค์การอนามัยโลกชุดย่อฉบับภาษาไทย แบบวัดทักษะการสื่อสาร แบบวัดสัมพันธภาพ และแบบวัดการเผชิญความเครียด วิเคราะห์ข้อมูลโดยใช้สถิติบรรยาย และสถิติที ผลการวิจัยพบว่าคุณภาพชีวิตของผู้ดูแลในกลุ่มทดลอง สูงกว่าก่อนทดลอง และสูงกว่ากลุ่มควบคุม อย่างมีนัยสำคัญทางสถิติที่ระดับ p-value 0.05 ผลการวิจัยสามารถนำไปใช้เป็นแนวทางในการกำหนดกิจกรรมเพื่อการส่งเสริมคุณภาพชีวิตของผู้ดูแลในครอบครัวผู้สูงอายุที่มีภาวะสมองเสื่อมต่อไป
27,การวิจัยครั้งนี้เป็นการวิจัยเชิงทดลอง เพื่อเปรียบเทียบปริมาณของเหลวที่เหลือค้างในกระเปาะหลังการพ่นฝอยละออง และระยะเวลาที่ใช้ในการพ่นฝอยละออง ด้วยอุปกรณ์แบบดัดแปลง กับอุปกรณ์แบบปกติ ในเด็กอายุ1-5 ปีที่เป็นโรคหืด จำนวน 64 รายที่ได้รับการรักษาด้วยการพ่นยาขยายหลอดลมชนิดซัลบูตามอล ด้วยเครื่องกำเนิดฝอยละอองขนาดเล็ก ในแผนกผู้ป่วยนอกกุมารเวชกรรมโรงพยาบาลศรีสะเกษ จังหวัดศรีสะเกษ แบ่งกลุ่มตัวอย่างออกเป็นกลุ่มทดลอง และกลุ่มควบคุม กลุ่มละ 32 คน โดยวิธีการสุ่ม กลุ่มทดลองได้รับการพ่นยาด้วยอุปกรณ์แบบดัดแปลง และกลุ่มควบคุมได้รับการพ่นยาด้วยอุปกรณ์แบบปกติ วิเคราะห์ข้อมูลโดยใช้สถิติเชิงบรรยายไคสแควส์ Independent t-test และ ANCOVA ผลการศึกษาพบว่า ปริมาณของเหลวที่เหลือค้างในกระเปาะหลังการพ่นยาและระยะเวลาที่ใช้ในการพ่นยาในกลุ่มเด็กที่มีอายุ 1-5 ปี ที่ได้รับการพ่นยาด้วยอุปกรณ์แบบดัดแปลงไม่แตกต่างจากกลุ่มที่ได้รับการพ่นยาด้วยอุปกรณ์แบบปกติ อย่างมีนัยสำคัญทางสถิติ ถึงแม้ว่าในทางทฤษฎีอุปกรณ์แบบดัดแปลงน่าจะใช้ได้ผลดีในเด็กช่วงอายุ 1-5 ปี แต่เนื่องจากมีปัญหาเรื่องความแตกต่างกันอย่างมีนัย สำคัญในเรื่องอายุ โดยพบว่ากลุ่มควบคุมมีอายุเฉลี่ย 27.44 เดือน ขณะที่กลุ่มทดลองมีอายุเฉลี่ยมากกว่า คือ 40.00เดือน จากการสังเกตพบว่า ระหว่างการบำบัดรักษาด้วยฝอยละออง เด็กเล็กมักจะร้อง กลั้น และดิ้นรนต่อต้านมากกว่าเด็กโต ทำให้ผลการศึกษาไม่อาจพิสูจน์ประสิทธิภาพที่แท้จริงของอุปกรณ์แบบดัดแปลงได้ ซึ่งต้องการการศึกษาต่อไป โดยควรจำแนกศึกษาช่วงอายุเดียวกันในระหว่างอายุ 1-5 ปี ซึ่งเป็นช่วงอายุที่มีปริมาตรความจุปอดใกล้เคียงกับปริมาตรความจุของที่เก็บกักฝอยละอองในอุปกรณ์แบบดัดแปลง การคัดกลุ่มตัวอย่างเข้ากลุ่มควบคุมและกลุ่มทดลองโดยวิธีการจับคู่ หรือทำการเปรียบเทียบตามวัย เพื่อให้ได้ผลที่แน่นอนว่าอุปกรณ์ดังกล่าวสามารถใช้ได้ผลดีกับเด็กตั้งแต่ช่วงอายุใด
28,บทนำ การตรวจไฟฟ้าวินิจฉัย และการตรวจด้วยคลื่นแม่เหล็กไฟฟ้า เป็นการตรวจเพิ่มเติมช่วยในการวินิจฉัยโรครากประสาท อย่างแพร่หลายในปัจจุบัน โดยการตรวจไฟฟ้าวินิจฉัยและการตรวจด้วยคลื่นแม่เหล็กไฟฟ้าจะแสดงถึงรายละเอียดต่างๆของโรคและมีข้อจำกัดในการส่งตรวจที่แตกต่างกัน ดังนั้นการศึกษานี้จึงต้องการศึกษาความสัมพันธ์ระหว่างผลการตรวจไฟฟ้าวินิจฉัยและการตรวจด้วยคลื่นแม่เหล็กไฟฟ้าในกลุ่มผู้ป่วยที่สงสัยโรครากประสาทส่วนคอและส่วนเอวร่วมใต้กระเบนเหน็บ รวมทั้งความผิดปกติที่พบในการตรวจไฟฟ้าวินิจฉัยของผู้ป่วยที่เข้ารับการตรวจรักษาที่โรงพยาบาลสระบุรี วิธีการศึกษา การศึกษาครั้งนี้เป็นการศึกษาชนิดพรรณนาแบบภาพตัดขวางแบบย้อนหลัง ทำการศึกษาในกลุ่มผู้ป่วยที่สงสัยโรครากประสาทส่วนคอและส่วนเอวร่วมใต้กระเบนเหน็บซึ่งได้เข้ารับการตรวจไฟฟ้าวินิจฉัย ณ โรงพยาบาลสระบุรี ระหว่างวันที่ 1 มกราคม 2558 ถึง 28 กุมภาพันธ์ 2565 โดยมีทั้งผลการตรวจไฟฟ้าวินิจฉัยและผลการตรวจคลื่นแม่เหล็กไฟฟ้า นำมาศึกษาความสัมพันธ์ระหว่างผลการตรวจทั้งสองและลักษณะความผิดปกติที่พบจากการตรวจไฟฟ้าวินิจฉัย ผลการศึกษา กลุ่มผู้ป่วยทั้งหมด 47 คน สงสัยโรครากประสาทส่วนคอ คิดเป็นร้อยละ 48.9 สงสัยโรครากประสาทส่วนเอวร่วมใต้กระเบนเหน็บร้อยละ 51.1 เป็นเพศชายร้อยละ 51.1 เพศหญิงร้อยละ 48.9 มีผลการตรวจไฟฟ้าวินิจฉัยที่เป็นผลปกติ ร้อยละ 38.2 การตัดประสาท ร้อยละ 53.2 การมีประสาทไปเลี้ยงใหม่ ร้อยละ 4.3 และการเปลี่ยนแปลงเกิดจากประสาทเรื้อรัง ร้อยละ 4.3 ผลการตรวจคลื่นแม่เหล็กไฟฟ้าพบกระดูกสันหลังมีลักษณะเสื่อม ร้อยละ 10.6 การโป่ง ร้อยละ 14.9 การยื่น ร้อยละ 8.5 และการกดรากประสาท ร้อยละ 66 ความสัมพันธ์ระหว่างผลการตรวจไฟฟ้าวินิจฉัยและการตรวจคลื่นแม่เหล็กไฟฟ้าทั้งกลุ่มโรครากประสาทส่วนคอและส่วนเอวร่วมใต้กระเบนเหน็บพบว่าไม่มีนัยสำคัญทางสถิติ สรุป ไม่พบความสัมพันธ์อย่างมีนัยสำคัญทางสถิติระหว่างผลการตรวจไฟฟ้าวินิจฉัยและการตรวจคลื่นแม่เหล็กไฟฟ้าในผู้ป่วยทั้งกลุ่มโรครากประสาทส่วนคอและส่วนเอวร่วมใต้กระเบนเหน็บ อาจพิจารณาส่งตรวจไฟฟ้าวินิจฉัยเพิ่มเติมในกรณีตรวจไม่พบการกดรากประสาทจากการตรวจด้วยคลื่นแม่เหล็กไฟฟ้าหรือไม่สามารถเข้ารับการตรวจด้วยคลื่นแม่เหล็กไฟฟ้าได้
29,การวิจัยเชิงพรรณนาครั้งนี้ มีวัตถุประสงค์เพื่อศึกษา 1 ระดับของวัฒนธรรมองค์การอย่างสร้างสรรค์ ภาวะผู้นำการเปลี่ยนแปลง และการจัดการความรู้ในโรงพยาบาลชุมชน จังหวัดสุราษฎร์ธานี และ 2 อำนาจในการทำนายการจัดการความรู้ในโรงพยาบาลชุมชน จังหวัดสุราษฎร์ธานี ตัวอย่างเป็นพยาบาลวิชาชีพที่ปฏิบัติงานตำแหน่งพยาบาลประจำการไม่น้อยกว่า 1 ปี ในโรงพยาบาลชุมชน จังหวัดสุราษฎร์ธานี จำนวน 128 คน ที่ได้รับการคัดเลือก จากการสุ่มตัวอย่างแบบแบ่งชั้น เครื่องมือที่ใช้ในการวิจัยประกอบด้วย ข้อมูลส่วนบุคคล แบบสอบถามวัฒนธรรมองค์การอย่างสร้างสรรค์ แบบสอบถามภาวะผู้นำการเปลี่ยนแปลง และแบบสอบถามการจัดการความรู้ ซึ่งผ่านการตรวจสอบความตรงตามเนื้อหา โดยผู้เชี่ยวชาญ 3 ท่าน ได้ค่าดัชนีความตรงตามเนื้อหาแต่ละฉบับเท่ากับ .86 และ .91 ตามลำดับ และตรวจสอบความเที่ยงได้ค่าสัมประสิทธิ์แอลฟาของครอนบาค แต่ละฉบับเท่ากับ .96 และ .99 ตามลำดับ วิเคราะห์ข้อมูลโดยหาค่าความถี่ ร้อยละ ค่าเฉลี่ย ส่วนเบี่ยงเบนมาตรฐาน และสัมประสิทธิ์สหสัมพันธ์ของเพียรสัน ผลการวิจัยพบว่า 1 วัฒนธรรมองค์การอย่างสร้างสรรค์และภาวะผู้นำการเปลี่ยนแปลงโดยรวมอยู่ในระดับสูง ส่วนการจัดการความรู้โดยรวมอยู่ในระดับปานกลาง และ 2 วัฒนธรรมองค์การอย่างสร้างสรรค์ และภาวะผู้นำการเปลี่ยนแปลงเป็นตัวแปรที่ร่วมทำนายการจัดการความรู้ในโรงพยาบาลได้ร้อยละ 70.8
30,การวิจัยครั้งนี้มีวัตถุประสงค์เพื่อศึกษาสถานการณ์การแพทย์แผนจีนของประเทศไทย โดยรวบรวมข้อมูลจากสถาบันวิชาการแพทย์แผนจีนทั้งในประเทศไทยและสาธารณรัฐประชาชนจีน ข้อมูลรวมถึงจำนวนแพทย์แผนจีน แพทย์แผนจีน ในประเทศไทยที่ผ่านการตรวจผู้ประกอบวิชาชีพแพทย์แผนจีนและได้รับใบอนุญาตประกอบวิชาชีพ ข้อมูลผู้ประกอบวิชาชีพแพทย์แผนจีนที่ทำงานในกระทรวงสาธารณสุข และการจ้างงานทุกประเภทในสังกัดกรุงเทพมหานคร นครหลวง และจำนวนการวินิจฉัยแพทย์แผนจีน วิธีการศึกษาเป็นการศึกษาเชิงพรรณนาจากแบบสำรวจและส่งแบบสอบถามไปยังหน่วยงานที่เกี่ยวข้อง แบบสำรวจออนไลน์ และดึงข้อมูลจากระบบข้อมูล Health Data Center ของกระทรวงสาธารณสุขตั้งแต่ปีงบประมาณ 2560 - 2564 พบว่ามีมหาวิทยาลัยในประเทศไทยจำนวน 9 แห่ง และสถาบันการศึกษา 32 แห่งในสาธารณรัฐประชาชนจีน ของจีนที่เปิดสอนหลักสูตรปริญญาตรีสาขาการแพทย์แผนจีน โดยมีผู้ประกอบวิชาชีพการแพทย์แผนปัจจุบันที่ได้รับใบอนุญาต 1 826 คน และมีผู้ส่งแบบสอบถาม 497 คน ร้อยละ 27.23 ที่ส่งแบบสอบถาม 203 คนที่ทำงานในสังกัดกระทรวงสาธารณสุข 88 คน เป็นเจ้าหน้าที่เทคนิคสาธารณสุข มีจำนวน 10 คนทำงานเป็นข้าราชการในสังกัดกรุงเทพมหานคร และ 5 คน เป็นแพทย์แผนปัจจุบัน การศึกษานี้ยังพบว่าจำนวนการวินิจฉัยการแพทย์แผนจีนเพิ่มขึ้นอย่างต่อเนื่องในโรคที่เป็นปัญหาด้านสาธารณสุข แม้ว่าพระราชบัญญัติการประกอบโรคศิลปะ ฉบับที่ 4 พ.ศ. 2556 มาตรา 5 กล่าวว่า การแพทย์แผนจีน เป็นหนึ่งในการประกอบโรคศิลปะและมีคณะกรรมการวิชาชีพแพทย์แผนจีนแต่ยังไม่มี ตำแหน่งข้าราชการแพทย์แผนจีน สังกัดกระทรวงสาธารณสุข แพทย์แผนจีนเกือบทั้งหมดอยู่ในตำแหน่งเจ้าหน้าที่เทคนิคสาธารณสุขที่ไม่เป็นไปตามมาตรฐานวิชาชีพ มาตรา 5 กล่าวว่า การแพทย์แผนจีน เป็นการประกอบโรคศิลปะอย่างหนึ่งและมีคณะกรรมการวิชาชีพแพทย์แผนจีน แต่ยังไม่มีตำแหน่งราชการสำหรับแพทย์แผนจีนในสังกัดกระทรวงสาธารณสุข แพทย์แผนจีนเกือบทั้งหมดอยู่ในตำแหน่งเจ้าหน้าที่เทคนิคสาธารณสุขที่ไม่เป็นไปตามมาตรฐานวิชาชีพ มาตรา 5 กล่าวว่า การแพทย์แผนจีน เป็นการประกอบโรคศิลปะอย่างหนึ่งและมีคณะกรรมการวิชาชีพแพทย์แผนจีน แต่ยังไม่มีตำแหน่งราชการสำหรับแพทย์แผนจีนในสังกัดกระทรวงสาธารณสุข แพทย์แผนจีนเกือบทั้งหมดอยู่ในตำแหน่งเจ้าหน้าที่เทคนิคสาธารณสุขที่ไม่เป็นไปตามมาตรฐานวิชาชีพ ผู้เชี่ยวชาญแผนนี้นำทางเพื่อศึกษาแพทย์แผนจีนโดยเฉพาะโดยนักท่อง... นักท่องการสำรวจผ่านเว็บไซต์ นักท่อง... และข้องเตือนระบบ Health Data Center ของลูกท้อออนไลน์ พ.ศ.2560 - 2564 จากที่ว่างมีจริงเกี่ยวกับเว็บไซต์ที่สอนโปรแกรมวางแผนแผนจีนวัน 9 แห่งจากจากคนที่มีไ... ... ผู้เชี่ยวชาญในผู้เชี่ยวชาญ 203 คนผู้เชี่ยวชาญในระดับสูงนี้ เครื่... ผู้เชี่ยวชาญผู้เชี่ยวชาญแนะนำจีนจำนวน 5 คน ผู้เชี่ยวชาญแนะนำในจีน 50 จากที่เขียง... 4 พ.ศ.2556 ไทม์ไลน์ 5 ซุปเปอร์มาร์เก็ต ซุปเปอร์มาร์เก็ต ซุปเปอร์มาร์เก็ต พ.ศ. 2556 ซุปเปอร์มาร์เก็ต วางแผนป้องป้องป้องป้องป้องป้องป... ใหญ่เข้า ชี้ชวน ปัญญาไม่สูงนัก
31,การศึกษาครั้งนี้เป็นการศึกษาเชิงพรรณนา มีวัตถุประสงค์เพื่อศึกษาอัตราชุก และปัจจัยที่สัมพันธ์กับความผิดปกติของระบบโครงร่างและกล้ามเนื้อของผู้ช่วยแพทย์แผนไทย ในโรงพยาบาลสังกัดกระทรวงสาธารณสุขภาคตะวันออก จำนวน 227 ราย ด้วยวิธีการสุ่มตัวอย่างแบบชั้นภูมิแบ่งกลุ่ม เก็บรวบรวมข้อมูล โดยให้กลุ่มตัวอย่างตอบแบบสอบถามด้วยตนเอง ตั้งแต่เดือนธันวาคม 2558 ถึง เดือนมกราคม 2559 เครื่องมือที่ใช้ในการเก็บข้อมูลคือ แบบสอบถามที่ผ่านการตรวจสอบความตรงเชิงเนื้อหาโดยผู้ทรงคุณวุฒิ และทดสอบความเที่ยง ได้ค่าสัมประสิทธิ์อัลฟ่าของครอนบาค เท่ากับ 0.89 และ 0.92 ตามลำดับ วิเคราะห์ข้อมูล ด้วยสถิติทดสอบไคสแควร์และสถิติการถดถอยโลจิสติค ผลการวิจัยพบว่า ผู้ช่วยแพทย์แผนไทยมีความผิดปกติของระบบโครงร่างและกล้ามเนื้อ ในช่วง 12 เดือนก่อนทำการศึกษาเท่ากับ ร้อยละ 92.5 โดยมีอาการผิดปกติบริเวณไหล่ในสัดส่วนสูงสุด ร้อยละ72.7ผลการวิเคราะห์สถิติการถดถอยโลจิสติค พบว่า ระยะเวลาการปฏิบัติงานต่อวันเวลาการพักระหว่างการนวด ท่าทางการทำงานซ้ำซาก และข้อเรียกร้องจากงานมีความสัมพันธ์กับความผิดปกติของระบบโครงร่างและกล้ามเนื้ออย่างมีนัยสำคัญทางสถิติ ข้อเสนอแนะจากการศึกษาครั้งนี้ ผู้บริหารโรงพยาบาลควรมีการปรับปรุงลักษณะการทำงานของผู้ช่วยแพทย์แผนไทยโดยกำหนดให้มีระยะเวลาพักระหว่างการนวดไม่ตำกว่า 15 นาที และระยะเวลาการปฏิบัติงานไม่เกิน 8 ชั่วโมงต่อวัน ลดข้อเรียกร้องจากงาน และให้ความรู้แก่ผู้นวดแผนไทยให้มีท่าทางการทำงานที่ถูกต้อง เพื่อลดความความผิดปกติของระบบโครงร่างและกล้ามเนื้อ ของผู้ช่วยแพทย์แผนไทย
32,การประเมินสมรรถภาพทางกายที่นิยมใช้วางแผนโปรแกรมการฟื้นฟูสมรรถภาพหัวใจ คือ การทดสอบเดิน 6 นาที มีข้อจำกัดคือต้องใช้พื้นที่ทดสอบที่มีความยาวเพียงพอ แต่การทดสอบอัตราเร็วการเดิน 5 เมตร ทำได้ง่ายใช้พื้นที่น้อย การศึกษาความสอดคล้องระหว่าง 6MWT และ 5MWT มีค่อนข้างจำกัด วัตถุประสงค์การศึกษาวิเคราะห์เชิงตัดขวางนี้เพื่อศึกษาความสอดคล้องระหว่าง 6MWT และ 5MWT ต่อความเร็วในการเดินของผู้ป่วยโรคหัวใจ ณ โรงพยาบาลมหาวิทยาลัยเทคโนโลยีสุรนารี มีผู้เข้าร่วมวิจัย 19 คน อายุเฉลี่ย 62.63 11.53 ปี ผลการวิจัยพบว่าอัตราเร็วการเดิน 6MWT และ 5MWT เฉลี่ยเท่ากับ 1.00 0.23 และ 1.17 0.22 เมตร วินาที ตามลำดับ และมีความสอดคล้องของการประเมินความเร็วในการเดินระดับดี ICC เท่ากับ 0.89 สรุปผลได้ว่า 6MWT และ 5MWT มีความสอดคล้องระดับดี ในการใช้ประเมินความเร็วการเดินของผู้ป่วยโรคหัวใจ แต่ควรศึกษาในอาสาสมัครจำนวนมากขึ้น
33,วัตถุประสงค์ เพื่อรายงานผลลัพธ์เบื้องต้นของผู้ป่วยบาดเจ็บไขสันหลังที่ได้รับบริการฟื้นสภาพแบบผู้ป่วยในในสถานพยาบาลที่เข้าร่วมโครงการทะเบียนโรคบาดเจ็บไขสันหลังไทย รูปแบบการวิจัย การศึกษาไปข้างหน้าเชิงพรรณนา สถานที่ดำเนินการวิจัย หอผู้ป่วยเวชกรรมฟื้นฟู ณ โรงพยาบาลมหา-ราชนครเชียงใหม่ สถานบันสิรินธรเพื่อการฟื้นฟูสมรรถภาพแห่งชาติ โรงพยาบาลราชบุรี และโรงพยาบาลศิริราช กลุ่มตัวอย่าง ผู้ป่วยบาดเจ็บไขสันหลังจากภยันตรายหรือโรค ที่เข้ารับการบำบัดรักษาและฟื้นสภาพแบบผู้ป่วยในครั้งแรก ระหว่างกุมภาพันธ์ พ.ศ. 2558 ถึง เมษายน พ.ศ. 2559 วิธีการศึกษา รวบรวมข้อมูลจากเวชระเบียบผู้ป่วยใน ข้อมูลทั่วไปและข้อมูลสาเหตุการบาดเจ็บ โรค อิงข้อมูลสากลกรณีบาดเจ็บไขสันหลังชุดข้อมูลหลักและชุดข้อมูลโรคไขสันหลัง ส่วนข้อมูลผลลัพธ์จากการฟื้นสภาพแบบผู้ป่วยใน ได้แก่ ระยะเวลานอนโรงพยาบาลเพื่อการฟื้นสภาพ ความรุนแรงบาดเจ็บไขสันหลังอิง ASIA impairment scale คะแนนความสามารถอิง spinal cord independence measure และคะแนนความพึงพอใจต่อผลลัพธ์ คะแนน 0-10 เปรียบเทียบข้อมูลดังกล่าวระหว่างกลุ่มบาดเจ็บไขสันหลังจากภยันตรายและกลุ่มโรค ผลการศึกษา มีผู้ป่วย 122 ราย บาดเจ็บจากภยันตราย 87 ราย และจากโรค 35 ราย กลุ่มภยันตรายร้อยละ 55 บาดเจ็บจากการใช้รถใช้ถนน กลุ่มโรคร้อยละ 31.4 เป็นโรคกลุ่มกระดูกสันหลังเสื่อม เมื่อเปรียบเทียบระหว่างกลุ่มภยันตรายและกลุ่มโรค ค่ามัธยฐานอายุเมื่อบาดเจ็บเท่ากับ 44 ปี และ 52 ปี ร้อยละ 75 และร้อยละ 34 เป็นผู้ชาย ร้อยละ 81 และร้อยละ 51 ได้รับการผ่าตัด แรกรับ ร้อยละ 34.9 และร้อยละ 42.9 ไขสันหลังบาดเจ็บน้อย และเมื่อจำหน่ายสัดส่วนเพิ่มขึ้นเป็นร้อยละ 42.7 และร้อยละ 63.6 ค่ามัธยฐานระยะเวลานอนโรงพยาบาลเพื่อการฟื้นสภาพเท่ากับ 28 วัน และ 24 วัน และคะแนน SCIM เพิ่มขึ้นเท่ากับ 19 และ 20 ตามลำดับ ทั้งนี้ กลุ่มภยันตรายมีผู้ป่วยเกิดภาวะแทรกซ้อนมากกว่ากลุ่มโรค ร้อยละ 41.5 และ ร้อยละ 24.2 ตามลำดับ และค่ามัธยฐานคะแนนความพึงพอใจเท่ากับ 10 ทั้งสองกลุ่ม สรุป มากกว่า 2 ใน 3 ของผู้ที่เข้ารับบริการฟื้นสภาพแบบผู้ป่วยในเป็นผู้ป่วยบาดเจ็บไขสันหลังจากภยันตราย โดยกลุ่มภยันตรายมีสัดส่วนผู้ชายมากกว่า มีอายุน้อยกว่า มีอัตราการผ่าตัด และมีอัตราภาวะแทรกซ้อนมากกว่า และมีระยะเวลานอนโรงพยาบาลนานกว่ากลุ่มโรค ส่วนคะแนนสมรรถภาพความสามารถที่เพิ่มขึ้นและความพึงพอใจต่อผลลัพธ์จากการฟื้นสภาพไม่ต่างกัน
34,การศึกษานี้มีวัตถุประสงค์เพื่อศึกษาถึงความแข็งผิวทั้งระดับนาโนและระดับจุลภาคของพอลิเมทิลเมทาคริเลตที่เสริมด้วยอนุภาคนาโนอลูมินาที่ผ่านการปรับสภาพผิวด้วยสารคู่ควบไซเลนในปริมาณที่แตกต่างกันและศึกษาถึงความสัมพันธ์ระหว่างความแข็งผิวระหว่างระดับนาโนและระดับจุลภาค โดยนำสารคู่ควบ ไซเลนมาปรับสภาพผิวของอนุภาคนาโนอลูมินา ใช้ปริมาณของอนุภาคนาโนอลูมินาที่ผสมกับเรซินอะคริลิกร้อยละ 0.25 0.5 0.75 1 3 และ 5 โดยน้ำหนัก เป็นกลุ่มทดลอง โดยกลุ่มควบคุมคือเรซิน อะคริลิกที่ไม่ได้ผสมอนุภาคนาโนอลูมินา รวมทั้งหมด 7 กลุ่ม กลุ่มละ 10 ตัวอย่างการทดลอง สร้างขนาดชิ้นตัวอย่างการทดลองกว้าง 12 มิลลิเมตร ยาว 12 มิลลิเมตรและหนา 3 มิลลิเมตร ทดสอบความแข็งผิวระดับนาโน ความแข็งผิวระดับจุลภาค วิเคราะห์ผลด้วยสถิติความแปรปรวนแบบทางเดียวที่ระดับความเชื่อมั่นร้อยละ 95 และหาความสัมพันธ์ระหว่างความแข็งผิวทั้งสองด้วยการวิเคราะห์ค่าสัมประสิทธ์สหสัมพันธ์ พบว่าค่าความแข็งผิวระดับ นาโนมีค่าตั้งแต่ 195.51-266.76 เมกะปาสคาล ค่าความแข็งผิวระดับจุลภาคมีค่าตั้งแต่ 17.60-26.43 วิกเกอร์ ความแข็งผิวระดับนาโนที่มีค่ามากที่สุดพบในกลุ่ม เรซินอะคริลิกที่ผสมอนุภาคนาโนอลูมินาที่ปรับสภาพผิวด้วยสารคู่ควบไซเลนร้อยละ 0.25 โดยน้ำหนัก 26.19 เมกะปาสคาล และแตกต่างจากกลุ่มควบคุมอย่างมีนัยสำคัญทางสถิติ ความแข็งผิวระดับจุลภาคที่มีค่ามากที่สุดพบในกลุ่มเรซินอะคริลิกที่ผสมอนุภาคนาโนอลูมินาที่ปรับสภาพผิวด้วยสารคู่ควบไซเลนร้อยละ 0.25 โดยน้ำหนัก 3.86 วิกเกอร์ และแตกต่างจากกลุ่มควบคุมอย่างมีนัยสำคัญทางสถิติ ค่าสัมประสิทธ์สหสัมพันธ์รวมระหว่างความแข็งผิวระดับนาโนและระดับจุลภาคมีค่าเท่ากับ 0.84
35,การวิ่งนำไปสู่การพัฒนาของการเกิดข้อเข่าเสื่อมหรือข้อสะโพกเสื่อมหรือไม่ ยังเป็นเรื่องที่ถกเถียงกันมาก และมักเป็นคำถามที่คนส่วนใหญ่อยากทราบ มีการศึกษาจำนวนมากรายงานผลของการวิ่งมีความเสี่ยงต่อการเกิดข้อเสื่อม แต่บางรายงานมีผลการศึกษาที่ขัดแย้งกัน อย่างไรก็ตามมีการศึกษาแสดงให้เห็นว่ามีปัจจัยที่อาจเพิ่มความเสี่ยงของการเกิดโรคข้อเสื่อมในนักวิ่ง โดยรายงานล่าสุดแสดงหลักฐานบ่งชี้ว่าการวิ่งระดับน้อยกว่าอาจป้องกันการเกิดข้อเสื่อม ในขณะที่การวิ่งระดับที่มากอาจเพิ่มความเสี่ยงต่อการเกิดข้อเสื่อมได้ บทความนี้ต้องการอธิบายปัจจัยที่เกี่ยวข้องที่มีความเสี่ยงต่อการเกิดข้อเสื่อมในนักวิ่ง ซึ่งเป็นประโยชน์ต่อบุคลากรทางการแพทย์ในการให้คำแนะนำเพื่อหลีกเลี่ยงปัจจัยเสี่ยงต่อการเกิดข้อเสื่อมต่อไป
36,เบาหวานเป็นปัญหาสาธารณสุขที่สำคัญของประเทศไทย การทบทวนงานวิจัยอย่างเป็นระบบครั้งนี้มีวัตถุประสงค์เพื่อสังเคราะห์วิธีการการส่งเสริมการจัดการยาเพื่อควบคุมระดับน้ำตาลในเลือดของผู้ป่วยเบาหวานชนิดที่ 2 ในประเทศไทยและผลลัพธ์ของการดำเนินการตามวิธีการดังกล่าว งานวิจัยที่เกี่ยวข้องที่ตีพิมพ์ตั้งแต่ 1 มกราคม 2553 จนถึง 31 มิถุนายน 2563 ได้รับการสืบค้นจากฐานข้อมูลอิเล็กโทรนิกส์ ได้แก่ ThaiLis Google scholar และ ScienceDirect มีงานวิจัยที่ผ่านเกณฑ์การประเมินจำนวน 7 เรื่อง ผลการศึกษาพบว่า วิธีการส่งเสริมการจัดการยาเพื่อควบคุมระดับน้ำตาลในเลือดของผู้ป่วยเบาหวานชนิดที่ 2 ในประเทศไทย สามารถสรุปได้ 4 ประเด็น คือ 1 การส่งเสริมการจัดการยาโดยการขับเคลื่อนของเภสัชกร และ 2 การสอนโดยการมีอุปกรณ์ช่วยสอน 3 การสอนร่วมกับการสร้างแรงสนับสนุนทางสังคม และ 4 การใช้อุปกรณ์ช่วยเตือนการใช้ยา โดยทั้ง 4 วิธีการสามารถช่วยส่งเสริมผลลัพธ์ทางคลินิก คือ ระดับน้ำตาลสะสมในเลือด หรือระดับน้ำตาลในเลือดของผู้ป่วยเบาหวานลดลง และช่วยให้ผลลัพธ์ทางด้านพฤติกรรมการใช้ยามีประสิทธิภาพดีขึ้น ดังนั้นผู้เขียนมีข้อเสนอแนะว่าบุคลากรทางสุขภาพควรนำวิธีการส่งเสริมการจัดการยาดังกล่าวไปใช้สำหรับผู้ป่วยเบาหวานเพื่อให้สามารถควบคุมระดับน้ำตาลในเลือดได้ นอกจากนี้การศึกษาวิจัยในอนาคตควรมีการเพิ่มขนาดตัวอย่างที่มีขนาดใหญ่ขึ้น
37,การวิจัยกึ่งทดลองนี้ มีวัตถุประสงค์เพื่อศึกษาผลของการจัดท่าผีเสื้อประยุกต์ร่วมกับการประคบเย็นต่อเวลาและพฤติกรรมการเผชิญความเจ็บปวดระยะปากมดลูกเปิดเร็วในหญิงครรภ์แรก กลุ่มตัวอย่างเป็นหญิงครรภ์แรกซึ่งมาคลอดที่โรงพยาบาลศูนย์แห่งหนึ่งในภาคใต้ ระหว่างเดือนพฤษภาคม ถึง เดือนสิงหาคม พ.ศ. 2562 โดยคัดเลือกตามคุณลักษณะที่กำหนดจำนวน 60 ราย แบ่งเป็นกลุ่มทดลองและกลุ่มควบคุม กลุ่มละ 30 ราย กลุ่มทดลองเป็นกลุ่มที่ได้รับการจัดท่าผีเสื้อประยุกต์ร่วมกับการประคบเย็น เมื่อปากมดลูกเริ่มเปิด 4 เซนติเมตร บาง 80 ขึ้นไป โดยจัดท่าทุก 1 ชั่วโมง ครั้งละ 15 นาที และประคบเย็นบริเวณหลังส่วนล่างจนถึงก้นกบครั้งละ 30 นาที จนกระทั่งปากมดลูกเปิดหมด ส่วนกลุ่มควบคุมได้รับการพยาบาลตามปกติเครื่องมือที่ใช้ในการศึกษามี 2 ส่วนคือ เครื่องมือที่ใช้ในการทดลอง ได้แก่ คู่มือการจัดท่าผีเสื้อประยุกต์ร่วมกับการประคบเย็น และเครื่องมือที่ใช้ในการเก็บรวบรวมข้อมูลประกอบด้วย 1 แบบบันทึกข้อมูลส่วนบุคคลของหญิงครรภ์แรก 2 แบบบันทึกการจัดท่าผีเสื้อประยุกต์ การประคบเย็น และระยะเวลาในระยะปากมดลูกเปิดเร็ว และ 3 แบบสังเกตพฤติกรรมการเผชิญความเจ็บปวดในระยะปากมดลูกเปิดเร็ว ตรวจสอบความตรงเชิงเนื้อหาโดยผู้ทรงคุณวุฒิ 3 ท่าน และหาค่าความเที่ยงโดยใช้ค่าสัมประสิทธิแอลฟาของครอนบาคได้ .86 และ .84 ตามลำดับวิเคราะห์ข้อมูลโดยใช้สถิติการแจกแจงความถี่ ร้อยละ ค่าเฉลี่ย ค่าเบี่ยงเบนมาตรฐาน ทดสอบสมมติฐานการวิจัยด้วยสถิติ Independent t-test ผลการวิจัยพบว่า 1. การใช้เวลาในระยะปากมดลูกเปิดเร็วของกลุ่มทดลอง น้อยกว่ากลุ่มควบคุม อย่างมีนัยสำคัญทางสถิติ 2. พฤติกรรมการเผชิญความเจ็บปวดในระยะปากมดลูกเปิดเร็ว ของกลุ่มทดลอง เหมาะสมกว่ากลุ่มควบคุม อย่างมีนัยสำคัญทางสถิติ ผลการศึกษาแสดงให้เห็นว่า การจัดท่าผีเสื้อประยุกต์ร่วมกับการประคบเย็นช่วยลดเวลาในระยะปากมดลูกเปิดเร็วลง และช่วยให้ผู้คลอดมีพฤติกรรมการเผชิญความเจ็บปวดในระยะปากมดลูกเปิดเร็วได้อย่างเหมาะสม
38,ปัจจุบันโรคติดต่อทางเพศสัมพันธ์เป็นปัญหาสุขภาพที่สำคัญ โดยเฉพาะในกลุ่มวัยรุ่นและเยาวชน ซึ่งการรู้เท่าทันสื่อทางเพศ เป็นปัจจัยสำคัญที่มีผลต่อพฤติกรรมการป้องกันโรคติดต่อทางเพศสัมพันธ์ การศึกษาครั้งนี้เป็นการวิจัยเชิงพรรณนาแบบตัดขวาง โดยมีวัตถุประสงค์เพื่อศึกษาการรู้เท่าทันสื่อทางเพศ และปัจจัย ที่มีความสัมพันธ์กับพฤติกรรมการป้องกันโรคติดต่อทางเพศสัมพันธ์ของเยาวชนในมหาวิทยาลัย กลุ่มตัวอย่างที่ใช้ในการศึกษาครั้งนี้คือ เยาวชนชายหญิงในมหาวิทยาลัยที่มีอายุมากกว่า 18 ปี จำนวน 485 คน เครื่องมือในการเก็บรวบรวมข้อมูลคือ แบบสอบถามที่ผู้วิจัยสร้างขึ้นจากการทบทวนวรรณกรรม วิเคราะห์ข้อมูลโดยใช้สถิติเชิงพรรณนาในรูปแบบความถี่ ร้อยละ ค่าเฉลี่ย ค่าต่ำสุด ค่าสูงสุด ส่วนเบี่ยงเบนมาตรฐาน และหาความสัมพันธ์ของปัจจัยโดยสถิติวิเคราะห์ ผลการวิจัยพบว่า เยาวชนในมหาวิทยาลัยแสดงออกทางเพศแบบรักต่างเพศ ร้อยละ 86.4 เคยมีเพศสัมพันธ์ ร้อยละ 62.1 และใช้สื่อทางเพศมากกว่า 5 ครั้งต่อสัปดาห์ ถึงร้อยละ 17.9 โดยมากกว่าครึ่งหนึ่งเข้าถึงเว็บไซต์อนาจาร เยาวชนเพียงร้อยละ 22.7 มีระดับการรู้เท่าทันสื่อทางเพศระดับดี เยาวชนเกือบครึ่งหนึ่งที่มีพฤติกรรมการป้องกันโรคติดต่อทางเพศสัมพันธ์ไม่เหมาะสม จากการวิเคราะห์หาความสัมพันธ์ระหว่างปัจจัยต่าง ๆ กับพฤติกรรมการป้องกันโรคติดต่อทางเพศสัมพันธ์พบว่า เพศ การแสดงออกทางเพศ บุคคลที่พักอาศัยด้วย การมีความสัมพันธ์ การมีเพศสัมพันธ์กับบุคคลอื่นแบบกิ๊ก จำนวนการใช้สื่อทางเพศ การรู้เท่าทันสื่อทางเพศ มีความสัมพันธ์กับพฤติกรรมการป้องกันโรคติดต่อทางเพศสัมพันธ์ อย่างมีนัยสำคัญทางสถิติที่ระดับ 0.05 จากผลการศึกษาแสดงให้เห็นว่า เยาวชนในมหาวิทยาลัยที่มีการรู้เท่าทันสื่อระดับน้อย จะมีพฤติกรรมการป้องกันโรคติดต่อทางเพศสัมพันธ์อยู่ในระดับไม่เหมาะสม ดังนั้นหน่วยงานที่เกี่ยวข้องควรจัดกิจกรรมยกระดับการรู้เท่าทันสื่อของเยาวชน เพื่อให้มีพฤติกรรมการป้องกันโรคติดต่อทางเพศสัมพันธ์ที่เหมาะสม โดยมุ่งเน้นในกลุ่มเยาวชนที่พักอาศัยตามลำพัง และพักกับแฟนหรือคู่รัก
39,บทคัดย่อ การวิจัยครั้งนี้มีวัตถุประสงค์เพื่อ 1 เปรียบเทียบภาวะซึมเศร้าของผู้สูงอายุโรคหลอดเลือดสมอง ระหว่างก่อนและหลังเข้าร่วมโปรแกรมการเสริมสร้างพลังอำนาจแบบครอบครัวมีส่วนร่วม 2 เปรียบเทียบภาวะซึมเศร้าของผู้สูงอายุโรคหลอดเลือดสมองระหว่างกลุ่มที่เข้าร่วมกับกลุ่มที่ไม่ได้เข้าร่วมโปรแกรมฯ รูปแบบการวิจัยเป็นการวิจัยกึ่งทดลองแบบสองกลุ่ม วัดก่อนและหลังการทดลอง โดยการจับคู่เพศ อายุ ระดับความสามารถในการประกอบกิจวัตรประจำวัน และระดับภาวะซึมเศร้า ตัวอย่างคือ ผู้สูงอายุโรคหลอดเลือดสมอง จำนวน 40 คน โดยคัดเลือกตัวอย่างที่มีคุณสมบัติตามเกณฑ์ที่กำหนด แบ่งเป็นกลุ่มควบคุมและกลุ่มทดลอง จำนวนกลุ่มละ 20 คน เครื่องมือที่ใช้ในการวิจัย ประกอบด้วยเครื่องมือ 2 ส่วน คือ 1 โปรแกรมการเสริมสร้างพลังอำนาจแบบครอบครัวมีส่วนร่วมที่ผู้วิจัยสร้างขึ้นตามแนวคิดการเสริมสร้างพลังอำนาจของ Gibson ร่วมกับแนวคิดการมีส่วนร่วมในการดูแลของ Sebern ได้ผ่านการตรวจสอบความตรงตามเนื้อหาจากผู้ทรงคุณวุฒิ 2 เครื่องมือเก็บรวบรวมข้อมูล ได้แก่ แบบประเมินภาวะซึมเศร้าในผู้สูงอายุไทย มีค่าความเที่ยงเท่ากับ 0.93 สถิติที่ใช้ในการวิเคราะห์ข้อมูล ได้แก่ ค่าเฉลี่ย ส่วนเบี่ยงเบนมาตรฐาน และสถิติทดสอบที ผลการวิจัยที่สำคัญ สรุปได้ดังนี้ 1. ภาวะซึมเศร้าของผู้สูงอายุโรคหลอดเลือดสมองในกลุ่มทดลองหลังเข้าร่วมโปรแกรมต่ำกว่าก่อนเข้าร่วมโปรแกรมการเสริมสร้างพลังอำนาจแบบครอบครัวมีส่วนร่วม อย่างมีนัยสำคัญทางสถิติ ที่ระดับ .05 2. ภาวะซึมเศร้าของผู้สูงอายุโรคหลอดเลือดสมองในกลุ่มที่เข้าร่วมโปรแกรมต่ำกว่ากลุ่มที่ไม่ได้เข้าร่วมโปรแกรมการเสริมสร้างพลังอำนาจแบบครอบครัวมีส่วนร่วม อย่างมีนัยสำคัญทางสถิติ ที่ระดับ .05
40,บทคัดย่อ วัตถุประสงค์ของการศึกษานี้ คือ เพื่อศึกษาผลของการผสมผงเมล็ดแมงลักและไซเลี่ยมซีดในอาหารที่มีคลอเรสเตอรอลในระดับสูงต่อน้ำหนักตัวและระดับไขมันในเลือดของหนูแรทในระยะยาว แบ่งหนูแรทจำนวน 36 ตัว ออกเป็น 3 กลุ่มๆละ 12 ตัว เป็นเพศผู้และเพศเมียอย่างละ 6 ตัว ในกลุ่มควบคุม หนูแรทได้รับอาหารพื้นฐานที่มีการผสมคลอเรสเตอรอลในระดับร้อยละ 2.5 ของอาหารแห้ง ส่วนในกลุ่มทดลองทำการผสมอาหารที่มี เยื่อใยหรือกากใยสูง ได้แก่ ผงเมล็ดแมงลัก และผงไซเลี่ยมซีด หนูแรทจะได้รับอาหารพื้นฐานของกลุ่มควบคุมที่ผสมผงเมล็ดแมงลักหรือผงไซเลี่ยมซีดในระดับร้อยละ 10 ของอาหารแห้ง บันทึกปริมาณอาหารที่หนูแรทกินได้ในแต่ละวัน ชั่งน้ำหนัก และเก็บเลือดของหนูแรทตั้งแต่วันแรกของการทดลองและในสัปดาห์ที่ 4 8 16 และ 24 ทำการตรวจค่าโลหิตวิทยาและค่าทางเคมีคลินิกของหนูแรท วิเคราะห์ความแปรปรวนทางสถิติ สำหรับน้ำหนักตัว คลอเรสเตอรอลและไตรกลีเซอไรด์ ด้วยวิธีการ PROC GLM ในโปรแกรมสถิติ SASการศึกษา พบความแตกต่างอย่างมีนัยสำคัญทางสถิติของประเภทของอาหารต่อน้ำหนักตัว และระดับของคลอเรสเตอรอล และพบว่าน้ำหนักตัวและระดับของคลอเรสเตอรอลของหนูแรท มีค่าต่ำสุดในกลุ่มทดลองที่ได้รับอาหารที่ผสมผงไซเลี่ยมซีด และพบความแตกต่างอย่างมีนัยสำคัญทางสถิติของระยะเวลาในการศึกษาต่อน้ำหนักตัว ระดับของคลอเรสเตอรอลและไตรกลีเซอไรด์ นอกจากนี้ยังพบว่าน้ำหนักตัวของหนูแรทเพิ่มขึ้นอย่างมีนัยสำคัญทางสถิติในทุกกลุ่มการทดลองและทั้งในเพศผู้และเพศเมีย และระดับของคลอเรสเตอรอลและไตรกลีเซอไรด์ของหนูแรทเพศผู้ในกลุ่มควบคุมมีการเพิ่มขึ้น อย่างมีนัยสำคัญทางสถิติ ตั้งแต่เริ่มการศึกษาจนถึงสัปดาห์ที่ 24 ผลของการศึกษานี้ สามารถกล่าวได้ว่า การผสมอาหารที่มีเยื่อใยสูง เช่น ผงเมล็ดแมงลักหรือผงไซเลี่ยมซีด ในอาหารที่มีไขมันสูงให้ผลในทางบวก คือสามารถควบคุมระดับของคลอเรสเตอรอลได้ คำสำคัญ คลอเรสเตอรอล อาหารเยื่อไย เมล็ดแมงลัก ไซเลี่ยมซีด ไตรกลีเซอไรด์
41,บทความนี้มีวัตถุประสงค์เพื่อ 1 ทบทวนองค์ความรู้ปัจจุบันเกี่ยวกับตราบาป 2 ศึกษาสถานการณ์และกลยุทธ์การลดตราบาปทางสังคมในสถานการณ์การแพร่ระบาดของเชื้อไวรัสโคโรนา 2019 โควิด 19 ในห้วงเวลาของการพบผู้ติดเชื้อรายแรกในเขตพื้นที่จุดผ่อนปรนเพื่อการค้าชายแดนจังหวัดแม่ฮ่องสอน การศึกษาใช้วิธีทบทวนเอกสารที่เกี่ยวข้องกับตราบาปด้วยวิธีการ Narrative reviews และรวบรวมข้อมูลโดยใช้วิธีการสังเกตอย่างมีส่วนร่วม วิเคราะห์ข้อมูลด้วยวิธีการวิเคราะห์เชิงประเด็น สรุปสถานการณ์และกลยุทธ์ที่ใช้ลดตราบาปทางสังคม นำมาเรียบเรียงเป็นบทความปริทัศน์ภาษาไทย ผลการศึกษา พบว่ากลยุทธ์ที่ใช้ในการลดตราบาปทางสังคม แบ่งเป็น 2 ระดับ คือ 1 ระดับโครงสร้าง เป็นการสร้างเครือข่ายทางสังคมที่เกื้อกูล และการระดมความร่วมมือร่วมใจในทุกภาคส่วน 2 ระดับระหว่างบุคคล เป็นการสร้างแนวปฏิบัติที่ดีในวิถีชีวิตใหม่ และปรับทัศนคติของคนในชุมชน ตามลำดับ ดังนั้น องค์ความรู้ที่เกี่ยวกับตราบาปในสถานการณ์แพร่ระบาดของโรคโควิด 19 จึงมีที่มาจากการผสมผสานความรู้เดิมของตราบาปในสถานการณ์โรคอุบัติใหม่-อุบัติซ้ำในอดีต ของนานาชาติ ข้อค้นพบเกี่ยวกับการลดตราบาปในบทความนี้ อาจนำไปใช้เป็นแนวทางป้องกันและลดผลกระทบของตราบาปในเขตพื้นที่ชายแดนของประเทศไทย และประยุกต์ใช้กับการระบาดของโรคอุบัติใหม่ ที่จะเกิดขึ้นในอนาคตต่อไป
42,บทคัดย่อ ภาวะสายเสียงเป็นอัมพาตสองข้างหลังการผ่าตัดต่อมไทรอยด์ทั้งหมดเป็นภาวะแทรกซ้อนที่อันตรายถึงชีวิตเนื่องจากมีผลต่อการหายใจ ผู้ป่วยต้องได้รับการรักษาอย่างเร่งด่วน ในบทความนี้แสดงรายงานผู้ป่วยหญิงอายุ 60 ปี มาพบแพทย์ด้วยก้อนขนาดใหญ่ที่ต่อมไทรอยด์ทั้งสองข้างและได้รับการผ่าตัดต่อมไทรอยด์ทั้งหมด หลังผ่าตัดมีภาวะสายเสียงเป็นอัมพาตสองข้าง ผู้ป่วยได้รับการใส่ท่อช่วยหายใจและติดตามประเมินการเคลื่อนไหวของสายเสียงและทางเดินหายใจ พบว่าสายเสียงกลับมาทำ งานได้ในวันที่ 7 หลังผ่าตัดและสามารถถอดท่อช่วยหายใจได้โดยไม่ได้รับการเจาะคอ
43,การเตรียมสารเชิงซ้อนอินคลูชันระหว่างบรอมเฮกซีนไฮโดรคลอไรด์และเมทิเลเตตไชโคลเด็กซ์ตรินมีวัตถุประสงค์ เพื่อเพิ่มค่าการละลายและการละลายของบรอมเฮกซีนไฮโดรคลอไรด์ สารเชิงซ้อนอินคลูชันของตัวยาและเมทิเลเตต ไซโคลเด็กซ์ตริน ในอัตราส่วน 1 1 โดยโมลเตรียมโดย 2 วิธีคือการนวดและการระเหยร่วม เมื่อศึกษาค่าการละลาย ของตัวยาในสารละลายของเมทิเลเตตไซโคลเด็กซ์ตรินที่ความเข้มข้นต่าง ๆ และเมื่อนำสารเชิงซ้อนอินคลูชันที่เตรียมได้ มาศึกษาถึงคุณลักษณะทางเคมีฟิสิกส์ ได้แก่ การเปลี่ยนแปลงทางความร้อน การเปลี่ยนแปลงรูปผลึก การเกิดอันตรกิริยา และการละลาย ผลการศึกษา พบว่าค่าการละลายของตัวยาเพิ่มขึ้นเป็นสัดส่วนโดยตรงกับความเข้มข้นของเมทิเลเตตไซโคลเด็กซ์ตรินที่เพิ่มขึ้น ค่าคงที่ของการเกิดสารเชิงซ้อนอินคลูชันระหว่างตัวยากับเมทิเลเตตไชโคลเด็กซ์ตรินเท่ากับ 110 ต่อโมล สารเชิงซ้อนอินคลูชันที่ได้จากการเตรียมโดยการนวดและการระเหยร่วมทำให้ความเป็นผลึกของตัวยาลดลง สารเชิงซ้อนที่เตรียมโดยการระเหยร่วมเกิดอันตรกิริยาระหว่างตัวยาและเมทิเลเตตไซโคลเด็กซ์ตริน สารเชิงซ้อน อินคลูชันที่เตรียมได้ทั้งสองวิธีให้การละลายที่นาทีที่ 5 สูงกว่าสารผสมทางกายภาพและตัวยาเดี่ยวประมาณ 5 เท่า และ 50 เท่า ตามลำดับ และมีการละลายที่รวดเร็วและสมบูรณ์ภายในเวลา 10 นาที
44,วัตถุประสงค์ เพื่อบรรยายการใช้กระบวนการอาชีวอนามัยด้วยวิธีลำดับขั้นการควบคุมทางชีวภาพของโรงพยาบาลนครพนม ในการคุ้มครองบุคลากรจากการติดเชื้อไวรัสโคโรนา 2019 และนำเสนอผลของการคุ้มครองดังกล่าว วัสดุและวิธีการศึกษา เป็นการศึกษาย้อนหลังเชิงพรรณนาถึงวิธีลำดับขั้นการควบคุมทางชีวภาพเพื่อคุ้มครองบุคลากรที่ปฏิบัติงานในโรงพยาบาลนครพนมในช่วงเวลาตั้งแต่วันที่ 29 กุมภาพันธ์ พ.ศ. 2563 ถึงวันที่ 30 กันยายน พ.ศ.2565 จำนวน 1 280 ราย ผลของการคุ้มครองพิจารณาจากข้อมูลจากการสอบสวนบุคลากรที่ติดเชื้อไวรัสโคโรนา 2019 ในช่วงเวลาดังกล่าว ได้แก่ จำนวน เพศ ช่วงอายุ อาชีพ แผนกที่ปฏิบัติงาน ประวัติการได้รับวัคซีนป้องกันโรคโควิด-19 และสาเหตุการติดเชื้อ ผลการศึกษา การใช้วิธีลำดับขั้นการควบคุมทางชีวภาพประกอบได้ด้วย การควบคุมทางวิศวกรรมในสถานพยาบาล การควบคุมโดยวิธีบริหารจัดการ และการใช้อุปกรณ์คุ้มครองความปลอดภัยส่วนบุคคล ส่งผลให้บุคลากรที่ปฏิบัติงานในโรงพยาบาลนครพนมในช่วงเวลาดังกล่าวติดเชื้อไวรัสโคนา 2019 จำนวน 381 ราย เป็นเพศหญิงจำนวน 295 ราย เพศชายจำนวน 86 ราย อายุน้อยกว่า 50 ปี จำนวน 313 ราย อายุตั้งแต่ 50 ปีขึ้นไป จำนวน 68 ราย ผู้ติดเชื้อทุกรายได้รับวัคซีนป้องกันโควิด-19 ครบตามเกณฑ์ พบสาเหตุการติดเชื้อเนื่องจากการทำงานจำนวน 9 ราย จำแนกอาชีพที่ติดเชื้อ ได้แก่ พยาบาลวิชาชีพ พนักงานทั่วไป ผู้ช่วยพยาบาล พนักงานช่วยเหลือคนไข้ และแพทย์ คิดเป็นร้อยละ 11.6 3 1.9 1.5 และ 1.1 ของจำนวนบุคลากรทั้งหมดตามลำดับ จำแนกตามหน่วยงานที่ติดเชื้อพบว่า ห้องผ่าตัด หอผู้ป่วยสูตินรีเวชกรรมและห้องคลอด แผนกผู้ป่วยนอก แผนกห้องฉุกเฉินและบริการการแพทย์ฉุกเฉิน และหอผู้ป่วยศัลยกรรม คิดเป็นร้อยละ 2.5 2 1.8 1.7 และ 1.7 ของจำนวนบุคลากรทั้งหมดตามลำดับ ข้อสรุป การใช้วิธีการดังกล่าวเพื่อคุ้มครองบุคลากรจำนวนทั้งสิ้น 1 280 ราย พบบุคลากรติดเชื้อไวรัสโคโรนา 2019 จำนวน 381 ราย คิดเป็นร้อยละ 29.8 ความเสี่ยงที่ส่งผลให้บุคลากรติดเชื้อไวรัสโคโรนา 2019 มากขึ้นประกอบด้วย 1 ความถี่การทำหัตถการก่อละอองในผู้ป่วยโรคโควิด-19 2 จำนวนผู้ป่วยโรคโควิดที่มีมาก 3 บุคลากรมีความถี่การปฏิบัติงานสัมผัสเชื้อไวรัสโคโรนา 2019 สูง 4 ลักษณะการทำงานของบุคลากรที่มีการเคลื่อนจุดปฏิบัติงานบ่อยครั้ง และ 5 ระดับความรู้และความตระหนักของบุคลากรเกี่ยวกับการปฏิบัติตนในสถานการณ์โรคโควิด-19
45,บทคัดย่อ วัตถุประสงค์ เพื่อศึกษาประสิทธิภาพการฟื้นความสามารถด้านการทรงตัวและการเดิน ด้วยการฝึกเดินบนลู่วิ่งไฟฟ้าที่มีเครื่องช่วยพยุงน้ำหนักตัว สำหรับผู้สูงอายุที่มีความสามารถในการทรงตัวไม่ดี รูปแบบการวิจัย การวิจัยเชิงทดลองและเปรียบเทียบ สถานที่ทำการวิจัย แผนกเวชศาสตร์ฟื้นฟู โรงพยาบาลสำโรงการแพทย์ กลุ่มประชากร ผู้สูงอายุ 60 ปีหรือมากกว่า และมีประวัติหกล้ม หรือมีความรู้สึกว่าตนเองมีการทรงตัวที่บกพร่องอย่างชัดเจนภายในเวลา 6 เดือนที่ผ่านมา วิธีการศึกษา ผู้เข้าร่วมวิจัย ได้รับการฝึกเดินบนสายพานเลื่อนพร้อมใส่ชุดพยุงน้ำหนักตัว สัปดาห์ละ 2 วัน เป็นเวลา 6 สัปดาห์โดยปรับลำดับความยากของการฝึกตามลำดับขั้น ทั้งนี้ ก่อนการฝึกมีการสอบถามประวัติการหกล้มในระยะ 6 เดือนย้อนหลัง ประเมินคะแนนการทรงตัว ความเร็วในการเดินทางราบ ความถี่การก้าวเดิน ระยะห่างการก้าวขา เฉลี่ย และมีการประเมินซ้ำหลังฝึกครบและติดตามผล 6 เดือนหลังหยุดฝึก ผลการศึกษา ผู้สูงอายุ 40 คน เป็นชาย 7 คนและหญิง 33คน อายุเฉลี่ยเท่ากับ 68.6 ปี มีประวัติการหกล้มในช่วงเวลา 6เดือนก่อนเข้าร่วมโครงการ 28 คน คำนวนอัตราการหกล้มเฉลี่ยของทั้ง 40 คนได้เท่ากับ 1.45 ครั้ง คน ปี ภายหลังการฝึก ไม่มีการหกล้มเกิดขึ้นเลยในช่วงเวลา 6 สัปดาห์ที่ทำการฝึก แต่มี 1ราย ที่หกล้มในช่วงเวลา 6 เดือนหลังครบการฝึกอัตราการหกล้มในช่วงหกเดือนหลังการฟื้นฟูเท่ากับ 0.07 ครั้ง คน ปี ลดลงต่ำกว่าอัตราการหกล้มก่อนการฟื้นฟูเท่ากับร้อยละ 95.07 เมื่อฝึกครบหกสัปดาห์และติดตามผล 6 เดือนภายหลังนั้น ค่าคะแนนการทดสอบความสามารถทรงตัวและเดิน ได้แก่ คะแนนการทรงตัว คะแนน TUGT ความเร็วการเดินตามสบายระยะทาง10 เมตร ค่าความยาวระยะก้าวเฉลี่ย เพิ่มขึ้นมากกว่าก่อนการฝึกอย่างมีนัยสำคัญทางสถิติที่ ค่า p 0.01 และ p 0.05ตามลำดับ ส่วนค่าความถี่การก้าวเดินนั้นพบว่ามีความแตกต่างอย่างมีนัยสำคัญที่ค่า p 0.05 เพียงแค่ระหว่างค่าก่อนฝึกกับหลังฝึกเท่านั้นแต่ไม่แตกต่างระหว่างก่อนฝึกกับการติดตามผล6 เดือน สรุป การฝึกเดินบนสายพานเลื่อน 12 ครั้ง หรือ 6 สัปดาห์พร้อมการพยุงน้ำหนักตัว ช่วยลดอัตราการหกล้ม และเพิ่มความเร็วในการเดิน ความยาวการก้าวเดิน และความสามารถทรงตัวในกลุ่มผู้สูงอายุในชุมชนได้ ทันทีหลังทำการฝึกครบกำหนดสิบสองครั้ง และเมื่อติดตามผล หกเดือนหลังหยุดฝึกไปแล้ว
46,บทนำ ปัจจุบันประเทศไทยมีการผลิตลำไยนอกฤดูกาลโดยการใช้สารโพแตสเซียมคลอเรตกระตุ้นการออกดอกนอกฤดูกาล ซึ่งสารโพแตสเซียมคลอเรตถูกประกาศไม่ให้มีในอาหาร งานวิจัยนี้จึงมีวัตถุประสงค์ในการประเมินความเสี่ยงจากการบริโภคลำไยที่ได้รับการกระตุ้นการออกดอกนอกฤดูกาล วิธีดำเนินงานวิจัย ทำการศึกษาการใช้สารโพแตสเซียมคลอเรตที่ปริมาณการใช้แตกต่างกัน 3 ขนาด เป็นการกระตุ้นต้นลำไยทางราก 3 กลุ่ม 5 ต้น เปรียบเทียบกับกลุ่มควบคุม 2 ต้น หลังการกระตุ้น 210 วัน ผลลำไยพร้อมรับประทาน ทำการเก็บตัวอย่างลำไยมาสกัดด้วยน้ำกลั่น แล้วทำปฏิกิริยากับสารละลาย Indigo carmine และกรดไฮโดรคลอริกเข้มข้น 6 โมลาร์ เพื่อวิเคราะห์ปริมาณสารคลอเรตด้วยเครื่อง UV-Spectrophotometer ที่ความยาวคลื่น 610 นาโนเมตร แล้วนำค่าที่ได้ไปใช้ในการคำนวณความเสี่ยงทางสุขภาพจากการบริโภคด้วยค่า Margin of safety ผลการวิจัย ผลลำไยกลุ่ม 3 ที่ได้รับปริมาณสารโพแตสเซียมคลอเรตกระตุ้น 960 กรัมต่อต้น มีความเข้มข้นของสารคลอเรตสะสมในเนื้อลำไยสูงสุด คือ 0.2254 g และกลุ่มควบคุมมีปริมาณสารคลอเรตสะสมต่ำสุดคือ 0.0326 g ผลการประเมินความเสี่ยงจากการบริโภคเนื้อลำไยของทุกกลุ่มที่อัตราการบริโภค 10 ผลต่อวัน 500 กรัมต่อวัน และ 1 กิโลกรัมต่อวัน พบค่า MOS มากกว่า 1 ทั้งหมด แสดงว่าการบริโภคเนื้อลำไยที่ได้รับการกระตุ้นการออกดอกนอกฤดูกาลด้วยสารโพแตสซียมคลอเรตไม่น่าจะต้องกังวลด้านผลต่อสุขภาพจากสารคลอเรตตกค้างในเนื้อลำไยสำหรับผู้บริโภคโดยทั่วไป
47,การวิจัยและพัฒนาครั้งนี้มีวัตถุประสงค์เพื่อพัฒนาและประเมินผลสื่อวีดิทัศน์เรื่องการบำบัดด้วยออกซิเจนในเด็กสำหรับใช้ประกอบการเรียนการสอนสำหรับนักศึกษาพยาบาลวิทยาลัยพยาบาลบรมราชชนนี กรุงเทพ โดยใช้กระบวนการพัฒนาสื่อแบบ ADDIE Model ดำเนินการวิจัยระหว่างเดือนมีนาคม 2560 เมษายน 2561 กลุ่มตัวอย่างเป็นนักศึกษาพยาบาล ชั้นปีที่ 3 ได้มาจากการสุ่มด้วยวิธีการจับฉลากตามกลุ่มนักศึกษาที่ฝึกปฏิบัติงาน จำนวน 48 คน เครื่องมือที่ใช้ในการวิจัยประกอบด้วย 1 สื่อวีดิทัศน์เรื่องการบำบัดด้วยออกซิเจนในเด็ก 2 แบบทดสอบความรู้เรื่องการบำบัดด้วยออกซิเจนในเด็ก 3 แบบประเมินทักษะปฏิบัติการให้ออกซิเจนในผู้ป่วยเด็ก และ 4 แบบประเมินความพึงพอใจต่อสื่อวีดิทัศน์ การดำเนินการวิจัยมีทั้งหมด 3 ระยะ คือ การศึกษาสภาพปัญหา ความต้องการด้านสื่อการเรียนการสอนของนักศึกษาพยาบาล 2 การพัฒนาและทดลองใช้สื่อวีดิทัศน์ และ3 การประเมินประสิทธิผลของสื่อวีดิทัศน์ วิเคราะห์ข้อมูลโดยใช้สถิติเชิงพรรณนา และใช้สถิติทดสอบที ผลการศึกษาพบว่า ประสิทธิภาพ E1 E2 ของสื่อวีดิทัศน์เรื่องการบำบัดด้วยออกซิเจนในเด็ก เท่ากับ 82.59 88.70 ซึ่งสูงกว่าเกณฑ์ที่ตั้งไว้ 80 คะแนนความรู้เรื่องการบำบัดด้วยออกซิเจนในเด็กของกลุ่มตัวอย่างภายหลังการชมสื่อวีดิทัศน์ มีค่าเฉลี่ยเพิ่มสูงขึ้นกว่าก่อนการทดลอง อย่างมีนัยสำคัญทางสถิติ กลุ่มตัวอย่างสอบทักษะการปฏิบัติการให้ออกซิเจนในเด็กผ่านเกณฑ์ร้อยละ 70 สูงกว่านักศึกษาพยาบาลศาสตร์ชั้นปีที่ 3 ปีการศึกษา 2559 ที่ไม่ได้ชมสื่อวีดิทัศน์ กลุ่มตัวอย่างมีความพึงพอใจต่อสื่อวีดิทัศน์โดยรวมอยู่ในระดับมากที่สุด และรายด้าน ได้แก่ ด้านเนื้อหา รูปแบบ ส่วนประกอบ และการนำไปใช้พบว่ามีความพึงพอใจระดับมากที่สุด ผลการวิจัยสรุปได้ว่าสื่อวีดิทัศน์ที่พัฒนาขึ้นมีประสิทธิผลในการนำไปใช้ในการทบทวนความรู้ด้วยตนเอง และเตรียมความพร้อมด้านทักษะให้นักศึกษาก่อนการขึ้นฝึกปฏิบัติการพยาบาลบนหอผู้ป่วย
48,ความสำคัญ ผู้ป่วยถูกตะขาบกัดส่วนใหญ่มาพบแพทย์ด้วยความปวดจากพิษตะขาบ ปัจจุบันการรักษาพิษทำได้หลายวิธี มีทั้งให้ยาแก้ปวดในรูปแบบกินหรือฉีด การประคบเย็น อุ่น การฉีดยาชาเฉพาะที่เข้าบริเวณบาดแผล ในปัจจุบันนี้ มีการนำยาชาในรูปแบบพ่น ซึ่งออกแบบมาสำหรับใช้กับเยื่อบุผิว มาใช้ระงับปวดบนผิวหนังมนุษย์ ในหลายงานวิจัยพบว่าได้ผลดี แต่ไม่เคยมีงานวิจัยใช้รักษาความปวดจากแผลตะขาบกัดมาก่อน วัตถุประสงค์ การศึกษานี้ทำขึ้นเพื่อทดสอบประสิทธิผลของสเปรย์ลิโดเคนเทียบกับการฉีดยาชาเฉพาะที่ เพื่อลดความเจ็บปวดจากการถูกตะขาบกัด วิธีการศึกษา เป็นการศึกษาแบบ Prospective Observational Study และเป็นการศึกษาวิจัยกึ่งทดลอง ในผู้ป่วยอายุ 18 ปี ขึ้นไป มาตรวจด้วยการถูกตะขาบกัด ณ ห้องตรวจอุบัติเหตุและฉุกเฉิน โรงพยาบาลสมเด็จพระเจ้าตากสินมหาราช ระหว่าง 1 มิถุนายน - 31 สิงหาคม 2563 ทั้งหมด 52 ราย สุ่มตัวอย่างแบบง่ายด้วยการสลับหมายเลขแบบสอบถาม แบ่งผู้ป่วยออกเป็น 2 กลุ่ม คือกลุ่มที่ได้รับการรักษาด้วยลิโดเคนสเปรย์พ่นบริเวณบาดแผล และกลุ่มที่ได้รับการรักษาด้วยการฉีดยาชาที่แผล วัดประสิทธิผลโดยประเมินความเจ็บปวดที่เปลี่ยนแปลงไปเทียบก่อนให้การรักษา และ 15 นาทีหลังให้การรักษา ใช้ Numeric Rating Scale หรือ Wong-Baker faces pain rating scale วัดผล สถิติที่ใช้ในการคำนวนคือ Fisher ผลการศึกษา คะแนนความเจ็บปวดที่เปลี่ยนแปลงไปเฉลี่ยในกลุ่มที่พ่นสเปรย์ลิโดเคนและการฉีดยาชาเฉพาะที่คือ 4.38 1.52 และ 4.35 เมื่อคำนวณทางสถิติ Independent t-test พบว่า ทั้งสองวิธีสามารถบรรเทาปวดโดยมีประสิทธิผลไม่แตกต่างกันที่ p 0.05 และจากสถิติ Paired t-test พบว่า การพ่นสเปรย์ลิโดเคน และ การฉีดยาชาเฉพาะที่ ลดอาการปวดของผู้ป่วยที่มารับการรักษาได้จริงที่ p สรุปผลและข้อเสนอแนะ เมื่อรักษาผู้ป่วยด้วยสเปรย์ลิโดเคนและการฉีดยาชาบริเวณแผลหรือรอบแผล สามารถลดปวดได้ใกล้เคียงกัน แต่วิธีการพ่นสเปรย์ลิโดเคน เป็นวิธีที่ทำได้ง่าย ผู้ป่วยเจ็บจากการรักษาน้อยลง ค่าใช้จ่ายต่อการรักษาน้อยกว่า ใช้ในการรักษาพยาบาลเบื้องต้นขณะรอแพทย์ตรวจได้ ควรนำผลของการศึกษาวิจัยครั้งนี้ ปรับใช้ในบริบทของโรงพยาบาลชุมชน โรงพยาบาลทั่วไปของจังหวัดตาก เนื่องจากลิโดเคนสเปรย์มีประจำในห้องอุบัติเหตุและฉุกเฉินซึ่งสามารถนำมาใช้ได้ง่าย
49,การวิจัยเชิงทำนายในครั้งนี้มีวัตถุประสงค์เพื่อศึกษาอำนาจการทำนายของดัชนีมวลกายก่อนการตั้งครรภ์ เวลาในระยะที่ 2 ของการคลอด การได้รับยาบรรเทาความเจ็บปวดในระยะคลอด ความเครียดของมารดา เวลาที่ทารกเริ่มดูดนมครั้งแรก และความถี่ในการดูดนม ต่อการเริ่มหลั่งน้ำนมในมารดาที่เลี้ยงลูกด้วยนมแม่ โดยใช้กรอบแนวคิดทางพยาธิสรีรวิทยาและการทบทวนวรรณกรรม ทำการศึกษาในกลุ่มมารดาหลังคลอดอายุ 18 ปีหรือมากกว่า ที่คลอดบุตรคนแรก และคลอดทางช่องคลอด ที่หอผู้ป่วยสูติกรรมหลังคลอด โรงพยาบาลเจริญกรุงประชารักษ์ จำนวน 83 ราย เก็บรวบรวมข้อมูลโดยใช้แบบสอบถาม วิเคราะห์ข้อมูลโดยใช้สถิติเชิงบรรยาย และการวิเคราะห์ถดถอยพหุคูณ ผลการศึกษาพบว่า กลุ่มตัวอย่างมีการเริ่มหลั่งน้ำนมเฉลี่ย 57.35 ชั่วโมงหลังคลอด ปัจจัยทั้ง 6 ปัจจัยร่วมกันทำนายการเริ่มหลั่งน้ำนมได้ ร้อยละ 30.3 โดย 2 ปัจจัยที่สามารถทำนายได้อย่างมีนัยสำคัญทางสถิติ ได้แก่ ความถี่ในการดูดนม และ การได้รับยาบรรเทาความเจ็บปวดในระยะคลอด ด้วยเหตุนี้พยาบาลจึงควรกระตุ้นให้ทารกดูดนมแม่ทุก 2-3 ชั่วโมง 6-8 ครั้งต่อวัน และในระยะคลอดควรเน้นให้การพยาบาลเพื่อบรรเทาความเจ็บปวดโดยไม่ใช้ยาเพื่อลดการใช้ยาบรรเทาความเจ็บปวดในระยะคลอด
50,บทนำ ฉลากยาตามโครงการโรงพยาบาลส่งเสริมการใช้ยาอย่างสมเหตุผล เป็นเครื่องมือให้เภสัชกร ส่งมอบข้อมูลการใช้ยาที่จำเป็นแก่ผู้ป่วย เป็นการคุ้มครองผู้ป่วยให้ใช้ยาได้อย่างถูกต้อง และปลอดภัย โรงพยาบาลวารินชำราบ ได้พัฒนาฉลากยาตามแนวทางดังกล่าว ในปี จึงทำการศึกษาผลการพัฒนา ฉลากยา เพื่อประเมินผลใน ด้านได้แก่ พฤติกรรมการอ่านฉลากยา ความเข้าใจ และความพึงพอใจต่อฉลากยา วิธีดำเนินการวิจัย เป็นการศึกษาเชิงสำรวจ สุ่มตัวอย่างแบบบังเอิญ ใช้แบบสัมภาษณ์พฤติกรรมการอ่าน ฉลากยา ความเข้าใจและความพึงพอใจต่อฉลากยา ในผู้ป่วยโรคไม่ติดต่อเรื้อรังหรือผู้ดูแล ที่รับยาจากห้องจ่าย ยาคลินิกพิเศษ โรงพยาบาลวารินชำราบ ช่วงเดือนธันวาคม จำนวน ราย วิเคราะห์ข้อมูลโดยใช้สถิติ เชิงพรรณนา ผลการวิจัย พบว่ากลุ่มตัวอย่างมีพฤติกรรมการอ่านฉลากยาร้อยละ โดยเลือกอ่าน วิธีกินยามากที่สุดร้อยละ และอ่านชื่อยาน้อยที่สุดร้อยละ มีความเข้าใจต่อข้อมูลบนฉลากยาร้อยละ และมีความพึงพอใจต่อฉลากยาโดยภาพรวม คิดเป็นร้อยละ โดยพอใจในการให้ข้อมูลที่ครบถ้วน มากที่สุด ร้อยละ สรุปผลการวิจัย ผู้ป่วยโรคไม่ติดต่อเรื่อรังกว่าครึ่งมีพฤติกรรมการอ่านฉลากยา มี ความเข้าใจต่อฉลากยาค่อนข้างสูง เมื่อเทียบกับการศึกษาอื่น เนื่องจากเป็นกลุ่มผู้ป่วยโรคเรื่อรังที่ได้รับ คำแนะนำการใช้ยาอย่างต่อเนื่อง และผู้ป่วยมีความพึงพอใจต่อฉลากยาเพิ่มจากเดิมค่อนข้างสูง โดยเฉพาะการให้ข้อมูลด้านยาที่ครบถ้วน ซึ่งสอดคล้องกับวัตถุประสงค์ของการปรับปรุงฉลากยา ดังนั้นควรส่งเสริม ให้มีฉลากยาตามแนวทางโครงการโรงพยาบาลส่งเสริมการใช้ยาอย่างสมเหตุผล เนื่องจากเป็นเครื่องมือสื่อสารที่ดี ช่วยเภสัชกรให้ข้อมูลยาที่จำเป็นแก่ผู้ป่วยได้ครบถ้วนในเวลาที่จำกัด อย่างไรก็ตาม เภสัชกรควร ประเมินการรับรู้ให้ข้อมูลเพิ่มเติมและย้ำให้ผู้ป่วยตระหนักรู้ถึงความสำคัญของการอ่านฉลากยา โดยเฉพาะ ชื่อยา และสรรพคุณของยา เพื่อให้ผู้ป่วยมีความเข้าใจ มั่นใจ และสามารถใช้ยาได้อย่างถูกต้อง และปลอดภัย
51,การวิจัยครั้งนี้เป็นการวิจัยเชิงสำรวจ เพื่อศึกษาปัจจัยทำนายพฤติกรรมเสี่ยงการติดอินเทอร์เน็ตของนักเรียนชั้นมัธยมศึกษาปีที่ 4 เขตพื้นที่การศึกษามัธยมศึกษาเขต 2 กรุงเทพมหานคร กลุ่มตัวอย่างเป็นนักเรียนชั้นมัธยมศึกษาปีที่ 4 สังกัดสำนักงานเขตพื้นที่การศึกษามัธยมศึกษาเขต 2 กรุงเทพมหานคร ภาคเรียนที่ 1 ปีการศึกษา 2561 ระหว่างเดือนกรกฎาคม ถึง สิงหาคม 2561 จำนวน 401 ราย เครื่องมือที่ใช้เป็นแบบสอบถามข้อมูลส่วนบุคคลทั่วไป ความง่ายต่อการเข้าถึงอินเทอร์เน็ต สัมพันธภาพในครอบครัวและพฤติกรรมเสี่ยงการติดอินเทอร์เน็ต ที่ผ่านการตรวจสอบความเที่ยงตรงของเครื่องมือวิจัย โดยผู้ทรงคุณวุฒิ จำนวน 3 ท่าน โดยได้ความเที่ยงตรงของแบบสอบถาม ข้อมูลส่วนบุคคลทั่วไป ความง่ายต่อการเข้าถึงอินเทอร์เน็ต สัมพันธภาพในครอบครัว และพฤติกรรมการติดอินเทอร์เน็ต เท่ากับ 0.95 1 และ 1 ตามลำดับ และหาความเชื่อมั่นจากแบบสอบถามได้เท่ากับ 0.926 วิเคราะห์ข้อมูลด้วยสถิติเชิงพรรณนา สถิติวิเคราะห์เชิงอ้างอิง วิเคราะห์ค่าสัมประสิทธิ์สหสัมพันธ์ของเพียร์สัน วิเคราะห์หาปัจจัยทำนายด้วยสถิติวิเคราะห์เชิงถดถอยแบบพหุคุณด้วยวิธี Stepwise ผลการวิจัยพบว่า กลุ่มตัวอย่างมีพฤติกรรมเสี่ยงการติดอินเทอร์เน็ตอยู่ในระดับน้อย ร้อยละ 66.1 และพบว่าปัจจัยที่ทำนายพฤติกรรมเสี่ยงการติดอินเทอร์เน็ตของกลุ่มตัวอย่าง คือระยะเวลาที่ใช้งานอินเทอร์เน็ตต่อสัปดาห์ อย่างมีนัยสำคัญทางสถิติ สามารถอธิบายการแปรผันของพฤติกรรมเสี่ยงการติดอินเทอร์เน็ตของนักเรียนชั้นมัธยมศึกษาปีที่ 4 เขตพื้นที่การศึกษามัธยมศึกษา เขต 2 กรุงเทพมหานคร ได้ร้อยละ 8.3 อย่างมีนัยสำคัญทางสถิติที่ระดับ 0.05
52,การวิจัยเชิงพรรณนานี้มีวัตถุประสงค์เพื่อศึกษาระดับความรู้ ทัศนคติและการปฏิบัติของพยาบาลเกี่ยวกับการเคลื่อนไหวร่างกายโดยเร็วของผู้ป่วยวิกฤต และหาความสัมพันธ์ระหว่างการได้รับการฝึกอบรมเกี่ยวกับการเคลื่อนไหวร่างกายโดยเร็ว และประสบการณ์การทำงานในหอผู้ป่วยหนักกับการปฏิบัติของพยาบาลเกี่ยวกับการเคลื่อนไหวร่างกายโดยเร็วของผู้ป่วยวิกฤต ตัวอย่าง คือ พยาบาลวิชาชีพจำนวน 125 คน ที่ปฏิบัติงานในหอผู้ป่วยหนักหรือหอผู้ป่วยวิกฤตในแผนกผู้ป่วยวิกฤตอายุรกรรมและแผนกผู้ป่วยวิกฤตศัลยกรรม คัดเลือกตัวอย่างตามเกณฑ์คุณสมบัติที่กำหนด คือ มีประสบการณ์การทำงานในหอผู้ป่วยหนักหรือหอผู้ป่วยวิกฤตอย่างน้อย 3 เดือน และยินดีเข้าร่วมงานวิจัย รวบรวมข้อมูลโดยใช้ แบบสอบถามข้อมูลส่วนบุคคล และแบบสำรวจทัศนคติและความเชื่อในการเคลื่อนไหวร่างกายผู้ป่วยสำหรับหอผู้ป่วยหนัก ฉบับแปลเป็นภาษาไทยโดยผู้วิจัย ผ่านการตรวจสอบความตรงตามเนื้อหาเชิงวัฒนธรรมด้วยวิธีการแปลย้อนกลับ และผ่านการทดสอบความเชื่อมั่นได้ค่าสัมประสิทธิ์แอลฟาของครอนบาคเท่ากับ .88 หลังจากรวบรวมข้อมูลผู้วิจัยได้รับแบบสอบถามที่สมบูรณ์คืน 121 ฉบับ คิดเป็นอัตราตอบกลับร้อยละ 96.80 วิเคราะห์ข้อมูลโดยใช้สถิติเชิงพรรณนา วิเคราะห์ความสัมพันธ์ระหว่างตัวแปรโดยใช้สัมประสิทธิ์สหสัมพันธ์แบบพอยท์ไบซีเรียล และสัมประสิทธิ์สหสัมพันธ์ของสเปียร์แมน ผลการวิจัยพบว่า 1 พยาบาลมีค่าเฉลี่ยคะแนนความรู้อยู่ในระดับมาก 14.39 คะแนน จากคะแนนเต็ม 20 คะแนน คิดเป็นร้อยละ 71.95 ขณะที่มีค่าเฉลี่ยคะแนนทัศนคติอยู่ในระดับปานกลาง 29.48 คะแนน จากคะแนนเต็ม 45 คะแนน คิดเป็นร้อยละ 65.51 และมีค่าเฉลี่ยคะแนนการปฏิบัติอยู่ในระดับปานกลาง 40.43 คะแนน จากคะแนนเต็ม 65 คะแนน คิดเป็นร้อยละ 62.20 2 การได้รับการฝึกอบรมเกี่ยวกับการเคลื่อนไหวร่างกายโดยเร็วมีความสัมพันธ์ทางบวกกับการปฏิบัติของพยาบาลเกี่ยวกับการเคลื่อนไหวร่างกายโดยเร็วของผู้ป่วยวิกฤตอย่างมีนัยสำคัญทางสถิติ ส่วนประสบการณ์การทำงานในหอผู้ป่วยหนักไม่มีความสัมพันธ์ทางสถิติกับการปฏิบัติของพยาบาลเกี่ยวกับการเคลื่อนไหวร่างกายโดยเร็วของผู้ป่วยวิกฤต
53,การวิจัยกึ่งทดลองครั้งนี้ เพื่อศึกษาและเปรียบเทียบประสิทธิผลของการนวดด้วยน้ำคั้นจากไพลและน้ำมันไพลต่ออาการปวดกล้ามเนื้อคอ บ่า ไหล่ กลุ่มตัวอย่างเป็นนักศึกษาวิทยาลัยเทคโนโลยีทางการแพทย์และสาธารณสุข กาญจนาภิเษก จำนวน 60 ราย เลือกกลุ่มตัวอย่างแบบจำเพาะเจาะจง เครื่องมือที่ใช้ในการศึกษาคือ แบบวัดระดับความปวด เครื่องวัดระดับความรู้สึกกดเจ็บ เครื่องวัดองศาการเคลื่อนไหวของข้อ และแบบบันทึกข้อมูลการทดลอง สถิติที่ใช้ในการวิเคราะห์ข้อมูล ได้แก่ ค่าความถี่ ร้อยละ ค่าเฉลี่ย ค่าเบี่ยงเบนมาตราฐาน และสถิติ t-test ผลการวิจัยพบว่า 1. หลังการนวดด้วยน้ำคั้นไพลมีผลทำให้ระดับอาการปวดลดลง ระดับความรู้สึกกดเจ็บเพิ่มขึ้นและองศาการเคลื่อนไหวคอเพิ่มขึ้นอย่างมีนัยสำคัญทางสถิติที่ .05 2. หลังการนวดด้วยน้ำมันไพลมีผลทำให้ระดับอาการปวดลดลง ระดับความรู้สึกกดเจ็บเพิ่มขึ้นและองศาการเคลื่อนไหวคอเพิ่มขึ้นอย่างมีนัยสำคัญทางสถิติที่ .05 3. การนวดด้วยน้ำคั้นไพลและน้ำมันไพลมีผลต่อ ระดับอาการปวด ระดับความรู้สึกกดเจ็บเและองศาการเคลื่อนไหวคอไม่แตกต่างกันอย่างมีนัยสำคัญทางสถิติที่ .05 ดังนั้น น้ำคั้นไพลและน้ำมันไพลสามารถใช้แทนกันได้ เพราะมีผลต่ออาการปวดกล้ามเนื้อไม่แตกต่างกัน ซึ่งน้ำคั้นไพลเป็นภูมิปัญญาดั้งเดิมของไทย เมื่อทาผิวไม่เกิดความเหนียวเหนอะหนะ การใช้น้ำคั้นไพลจึงสามารถเป็นทางเลือกในการรักษาอาการปวดคอ บ่า ไหล่ ตลอดจนพัฒนาเป็นผลิตภัณฑ์ที่มีคุณภาพมากยิ่งขึ้น
54,การวิจัยเชิงพรรณนาแบบภาคตัดขวาง เพื่อหาข้อมูล การให้บริการน้ำดื่มและเครื่องดื่ม การปนเปื้ อนของโคลิฟอร์มแบคทีเรีย Escherichia coli และ Staphylococcus aureus ในน้ำดื่มและเครื่องดื่ม การปนเปื้ อนของราและยีสต์ในเครื่องดื่มและ การปนเปื้ อนของโคลิฟอร์มแบคทีเรียในภาชนะบรรจุและถ้วยใส่น้ำดื่ม เก็บข้อมูลจากโรงพยาบาล ส่งเสริมสุขภาพตำบล จังหวัดมหาสารคาม จำนวน 55 แห่ง เป็นโรงพยาบาลส่งเสริมสุขภาพตำบล ที่ให้บริการน้ำดื่มและผลิตเครื่องดื่ม เพื่อให้บริการประชาชนที่มาใช้บริการของโรงพยาบาล เก็บข้อมูลโดยใช้แบบสำรวจ และการสังเกตรูปแบบและวิธีการให้บริการน้ำดื่มและเครื่องดื่ม เก็บตัวอย่างน้ำดื่ม เครื่องดื่ม ภาชนะบรรจุ และถ้วยใส่น้ำดื่ม รวม 179 ตัวอย่าง ตรวจวิเคราะห์ จุลินทรีย์ วิเคราะห์ข้อมูลโดยใช้ สถิติเชิงพรรณนา ผลการวิจัยพบว่า น้ำดื่มที่ให้บริการใน โรงพยาบาลส่งเสริมสุขภาพตำบล 55 แห่ง เป็นนํ้าในภาชนะปิดสนิท ร้อยละ 65.5 ไม่เคยปรับปรุง คุณภาพน้ำดื่ม ร้อยละ 73.6 ไม่เคยทำความสะอาดถังใส่น้ำฝน ร้อยละ 68.4 ทั้งหมด ร้อยละ 100.0 ไม่เคยตรวจคุณภาพน้ำดื่ม เครื่องบรรจุน้ำดื่มเป็นเครื่องทำน้ำเย็นร้อยละ 67.3 ภาชนะ บรรจุน้ำดื่มไม่เคยทำความสะอาดร้อยละ 36.3 ใช้แก้วพลาสติกตักน้ำดื่มร้อยละ 54.6 โดยใช้แก้ว ตักน้ำในภาชนะบรรจุโดยตรงร้อยละ 11.0 ถ้วยใส่น้ำดื่มไม่สะอาดร้อยละ 36.4 ไม่แยกถ้วยใส่ น้ำดื่มที่ใช้แล้วกับยังไม่ใช้ร้อยละ 56.4 เครื่องดื่ม ผลิตในรพ.สต. 14 แห่ง เป็นน้ำใบเตย ร้อยละ 35.7 เครื่องดื่มใส่กระติกน้ำร้อยละ 50.0 ทุกแห่งล้างภาชนะใส่เครื่องดื่มทุกวัน ใช้แก้วใส่ เครื่องดื่มร้อยละ 71.4 ถ้วยใส่เครื่องดื่มสะอาดร้อยละ 64.3 ใช้แก้วตักน้ำในภาชนะบรรจุโดยตรง ร้อยละ 57.1 ไม่มีการแยกภาชนะที่ใช้แล้วและยังไม่ใช้ร้อยละ 35.7 น้ำดื่ม พบ โคลิฟอร์ม แบคทีเรีย E.coli และ S.aureus เกินมาตรฐานร้อยละ 98.2 92.7 และ 74.5 เครื่องดื่ม พบ โคลิฟอร์มแบคทีเรีย E.coli S.aureus และยีสต์และรา เกินมาตรฐานร้อยละ 85.7 71.4 และ 42.9 ภาชนะบรรจุน้ำดื่ม และภาชนะใส่น้ำดื่ม พบโคลิฟอร์มเกินมาตรฐานร้อยละ 65.5 และ 70.9 จุลินทรีย์ที่ตรวจพบในน้ำดื่ม เครื่องดื่ม ภาชนะบรรจุ และแก้ว อาจบ่งชี้ถึงแหล่งที่มาของ การปนเปื้ อน ได้แก่ มือ S.aureus และ E.coli และสิ่งแวดล้อม หมายถึงความสะอาดของภาชนะ บริเวณที่ตั้ง และพฤติกรรมของผู้จัดบริการ การปนเปื้ อนจุลินทรีย์ดังกล่าวอาจเป็นสาเหตุของโรค ทางเดินอาหารจากน้ำเป็นสื่อที่เกิดขึ้นในโรงพยาบาลส่งเสริมสุขภาพตำบลได้ โรงพยาบาลส่งเสริม สุขภาพตำบลและผู้เกี่ยวข้องควรตระหนักถึงความสำคัญที่ต้องมีการดำเนินการแก้ไข เพื่อให้ได้ น้ำดื่มและเครื่องดื่มที่สะอาดปลอดภัยต่อการบริโภค มีการตรวจเฝ้ าระวังคุณภาพน้ำดื่มและ เครื่องดื่มอย่างสม่ำเสมอ
55,การวิจัยบรรยายเชิงสหสัมพันธ์ครั้งนี้ มีวัตถุประสงค์เพื่อศึกษาระดับภาวะซึมเศร้าและความสัมพันธ์ระหว่างเหตุการณ์ในชีวิต แรงสนับสนุนจากครอบครัว สัมพันธภาพระหว่างคู่สมรส และความรู้สึกมีคุณค่าในตนเองกับภาวะซึมเศร้าในหญิงตั้งครรภ์วัยรุ่นที่มารับบริการฝากครรภ์ที่คลินิกฝากครรภ์ โรงพยาบาลสังกัดกระทรวงสาธารณสุข ในจังหวัดสงขลา จำนวน 298 ราย เครื่องมือที่ใช้เก็บรวบรวมข้อมูลประกอบด้วย 6 ส่วน ได้แก่ 1 แบบสอบถามข้อมูลส่วนบุคคล 2 แบบสอบถามเหตุการณ์ในชีวิต 3 แบบสอบถามแรงสนับสนุนจากครอบครัว 4 แบบสอบถามความสัมพันธ์ระหว่างคู่สมรส 5 แบบสอบถามความรู้สึกมีคุณค่าในตนเอง และ 6 แบบวัดภาวะซึมเศร้า ซึ่งได้รับการตรวจสอบความตรงเนื้อหาจากผู้ทรงคุณวุฒิ 3 ท่าน และทดสอบความเที่ยงของเครื่องมือโดยใช้สูตรสัมประสิทธิ์แอลฟาของครอนบาค ของแบบสอบถามชุดที่ 3 และ 6 ได้ค่าความเที่ยงเท่ากับ .91 .86 และ .93 ส่วนแบบสอบถามชุดที่ 2 และ 5 ได้ทดสอบความเที่ยงของเครื่องมือโดยใช้วิธีทดสอบซ้ำ ได้ค่าความเที่ยง เท่ากับ .86 และ .82 ตามลำดับ วิเคราะห์ข้อมูลโดยใช้สถิติแจกแจงความถี่ ค่าร้อยละ ค่าเฉลี่ย ส่วนเบี่ยงเบนมาตรฐาน และสถิติสหสัมพันธ์ของเพียร์สัน ผลการวิจัยพบว่า 1. ระดับภาวะซึมเศร้าของหญิงตั้งครรภ์วัยรุ่นอยู่ในระดับปานกลาง 2. เหตุการณ์ในชีวิต ความสัมพันธ์ระหว่างคู่สมรส และความรู้สึกมีคุณค่าในตนเองมีความสัมพันธ์ทางลบกับภาวะซึมเศร้าในระดับปานกลาง อย่างมีนัยสำคัญทางสถิติที่ระดับ .01 และ -.39 ตามลำดับ 3. แรงสนับสนุนจากครอบครัวมีความสัมพันธ์กับภาวะซึมเศร้าทางลบในระดับต่ำอย่างมีนัยสำคัญทางสถิติที่ระดับ .01 ผลการศึกษาครั้งนี้สามารถใช้เป็นข้อมูลพื้นฐานในการป้องกันภาวะซึมเศร้าในหญิงตั้งครรภ์วัยรุ่นต่อไป
56,วัตถุประสงค์ เพื่อศึกษาสถานการณ์การใช้ยาและปัญหาความไม่ปลอดภัยด้านยาและผลิตภัณฑ์เสริมอาหารในเขตสุขภาพที่ 3 วิธีการ การวิจัยนี้เป็นการวิจัยเชิงพรรณนาที่ศึกษาข้อมูลระดับบุคคล ระดับครอบครัว และระดับชุมชน กลุ่มตัวอย่าง คือ ผู้ป่วยโรคเรื้อรัง 717 คน ซึ่งเลือกมาแบบสุ่มอย่างง่ายจากผู้ป่วยเรื้อรังที่อาศัยใน 5 ตำบลที่เลือกมาแบบตามสะดวก จังหวัดละ 1 ตำบลจากทั้งหมด 5 จังหวัดในเขตสุขภาพที่ 3 ตัวอย่างอาศัยใน 599 ครัวเรือน อาสาสมัครสาธารณสุขที่ผ่านการอบรมเป็นผู้ช่วยวิจัยเก็บข้อมูลการใช้ยา ตลอดจนยาและผลิตภัณฑ์เสริมอาหารที่ไม่ปลอดภัยในครัวเรือนด้วยการสัมภาษณ์ การสังเกต การทดสอบผลิตภัณฑ์ที่ต้องสงสัยด้วยชุดทดสอบเบื้องต้น การตรวจสอบความถูกต้องของฉลากจากฐานข้อมูลของสำนักงานคณะกรรมการอาหารและยา และการตรวจสอบผลิตภัณฑ์จากฐานข้อมูลผลิตภัณฑ์ที่ไม่ปลอดภัยของกรมวิทยาศาสตร์การแพทย์ เภสัชกรและผู้ช่วยวิจัยสำรวจผลิตภัณฑ์ที่ห้ามจำหน่ายในร้านชำหรือร้านค้าทุกแห่งในทั้ง 5 ตำบลรวม 121 ร้าน ผลการวิจัย ผู้ป่วยจำนวนมากมีปัญหาในการอ่านฉลากยา การเพิ่มหรือลดยาด้วยตนเอง และการไม่แยกเก็บยากินและยาใช้ภายนอกออกจากกัน ร้อยละ 33.61 14.23 และ 11.85 ตามลำดับ ครัวเรือนใช้ยาและผลิตภัณฑ์เสริมอาหารที่ไม่ปลอดภัย ร้อยละ 10.52 599 ครัวเรือน รวม 112 รายการ ในจำนวนนี้ ร้อยละ 61.61 112 รายการ เป็นยาไม่มีทะเบียนและ หรือตรวจพบสารสเตียรอยด์ หรืออวดอ้างสรรพคุณ ยาชุด ผลิตภัณฑ์เสริมอาหารไม่มีเลขสารบบและ หรือตรวจพบสารสเตียรอยด์ หรืออวดอ้างสรรพคุณ และยาปฏิชีวนะร้อยละ 53.62 20.29 และ 2.90 ตามลำดับ แหล่งที่มาของผลิตภัณฑ์ที่ไม่ปลอดภัย คือ ลูกหลาน เพื่อนบ้าน ร้านยา และร้านชำ ร้อยละ 28.99 23.19 และ 21.74 ตามลำดับ ในระดับชุมชน พบร้านชำจำหน่ายยาที่ห้ามจำหน่าย ร้อยละ 67.77 121 ร้าน พบยาที่ห้ามจำหน่ายตามกฎหมาย จำนวน 242 รายการ ส่วนใหญ่เป็นยาบรรเทาหวัด ยาปฏิชีวนะ และยาแก้ปวดร้อยละ 29.75 21.90 และ 18.60 ตามลำดับ แหล่งที่มาของยาที่ห้ามจำหน่ายในร้านชำส่วนใหญ่มาจากร้านยา ร้านชำ และรถเร่ ร้อยละ 84.71 9.09 และ 2.07 ตามลำดับ สรุป ปัญหายาและผลิตภัณฑ์เสริมอาหารที่ไม่ปลอดภัยยังคงพบมากในเขตสุขภาพที่ 3 ทั้งในระดับบุคคล ครอบครัว และชุมชน จึงควรมีมาตรการที่เหมาะสมในการคุ้มครองผู้บริโภค
57,การวิจัยนี้มีวัตถุประสงค์เพื่อศึกษาผลของโปรแกรมประยุกต์ความสามารถของตนเองต่อพฤติกรรมการดูแลทางทันตสุขภาพของผู้สูงอายุ ในชมรมผู้สูงอายุ อำเภอลับแล จังหวัดอุตรดิตถ์ โดยประยุกต์ทฤษฎีความคาดหวังในความสามารถของตนเอง กลุ่มตัวอย่างใช้วิธีการคัดเลือกแบบสมัครใจ จำนวน 66 คน แบ่งเป็นกลุ่มทดลอง 33 คน และกลุ่มเปรียบเทียบ 33 คน กลุ่มทดลองได้รับโปรแกรมประยุกต์ความสามารถของตนเองทางทันตสุขภาพ ได้แก่ ประสบการณ์ที่ประสบความสำเร็จ การใช้ตัวแบบ การใช้คำพูดชักจูง การกระตุ้นทางอารมณ์ และกิจกรรมเยี่ยมบ้าน ระยะเวลาในการศึกษารวม 12 สัปดาห์ เก็บรวบรวมข้อมูลก่อนและหลังการทดลอง โดยใช้แบบสัมภาษณ์แบบมีโครงสร้าง แบบสังเกตพฤติกรรมทางทันตสุขภาพ และแบบบันทึกปริมาณแผ่นคราบจุลินทรีย์ วิเคราะห์ข้อมูลโดยใช้สถิติร้อยละ ค่าเฉลี่ย ส่วนเบี่ยงเบนมาตรฐาน Paired t-test และ Independent t-test โดยกำหนดนัยสำคัญทางสถิติที่ 0.05 ผลการวิจัย พบว่า ภายหลังการทดลอง กลุ่มทดลองมีคะแนนเฉลี่ยของความคาดหวังในความสามารถของตนเอง ความคาดหวังต่อผลลัพธ์ของการปฏิบัติ และพฤติกรรมการดูแลทางทันตสุขภาพ สูงกว่าก่อนทดลองและสูงกว่ากลุ่มเปรียบเทียบ อย่างมีนัยสำคัญทางสถิติ และภายหลังการทดลองกลุ่มทดลองมีปริมาณแผ่นคราบจุลินทรีย์ลดลงกว่าก่อนทดลองและลดลงกว่ากลุ่มเปรียบเทียบ อย่างมีนัยสำคัญทางสถิติ ผลการวิจัยครั้งนี้แสดงให้เห็นว่า โปรแกรมประยุกต์ความสามารถของตนเองทางทันตสุขภาพสามารถนำไปประยุกต์ใช้ในชมรมผู้สูงอายุ เพื่อป้องกันการสูญเสียฟันแท้ของผู้สูงอายุได้
58,กฎอนามัยระหว่างประเทศปี พ.ศ. 2548 ได้กำหนดให้ช่องทางเข้าออกประเทศต้องได้รับการพัฒนาสมรรถนะตามกฎอนามัยและประเมินผลการพัฒนาตามแนวทางการประเมินขององค์การอนามัยโลกการศึกษานี้เป็นส่วนหนึ่งในข้อกำหนดกฎอนามัยดำเนินการปีงบประมาณ พ.ศ.2558โดยมีวัตถุประสงค์เพื่อพัฒนารูปแบบการตรวจจับ-สกัดกั้น โรคติดต่อข้ามประเทศแบบบูรณาการของด่านควบคุมโรคติดต่อระหว่างประเทศท่าอากาศยานนานาชาติเชียงใหม่ โดยการกำหนดกลยุทธ์การดำเนินงานร่วมกับหน่วยงานเครือข่าย 4กลยุทธ์คือ 1 การเสริมสร้างความสัมพันธ์และความร่วมมือกับหน่วยงานเครือข่าย 2 การพัฒนาแบบบูรณาเครือข่าย กรณีการเฝ้าระวังตรวจจับ สกัดกั้นโรคข้ามประเทศ การคัดกรอง 3 การบูรณาการองค์ความรู้พัฒนาศักยภาพหน่วยงานเครือข่าย4 การพัฒนาการเฝ้าระวังโรคติดต่อระหว่างประเทศเชิงรุก ผลการศึกษา พบว่าการบูรณาการโดยด่านควบคุมโรคติดต่อระหว่างประเทศเป็นศูนย์กลางการพัฒนากับคณะทำงานพัฒนาสมรรถนะช่องทางเข้าออกประเทศ มีส่วนร่วมในการบูรณาการทุกเครือข่ายให้การสนับสนุนและบูรณาการร่วมกันทำให้เกิดการทำงานอย่างมีระบบ โดยมีขั้นตอนการปฏิบัติงานร่วมกันได้แก่ ระบบการบัญชาการเหตุการณ์ตอบโต้ภาวะฉุกเฉินด้านสาธารณสุข ขั้นตอนการสื่อสารการคัดกรองผู้เดินทางที่ช่องทาง และการบูรณาการองค์ความรู้ในหน่วยงายงานเครือข่ายให้มีความรู้ มีทักษะในการป้องกันตนเองจากโรคติดต่อ จุดเด่นการศึกษานี้ คือการทำงานร่วมกันระหว่างหน่วยงาน สร้างความสามัคคี ผู้บริหารในระดับสูงทุกหน่วยงานภาคีเครือข่ายให้ความสำคัญ และสนับสนุน สร้างระบบคัดกรองที่มีประสิทธิภาพ จนทำให้ไม่เกิดการแพร่ระบาดของโรคติดต่อข้ามประเทศจากผลการคัดกรองมีผู้เดินทางเข้าราชอาณาจักร ทั้งหมด 920 226 ราย ไม่มีผู้เดินทางรายใดสงสัยป่วยด้วยโรคติดต่อ ถูกกักตัว ส่งต่อหรือให้รายงานตัว การประเมินสมรรถนะหลักตนเอง ตามคู่มือการประเมินตนเองขององค์การอนามัยโลก ภาพรวมคะแนนเฉลี่ย ร้อยละ 92ผลการประเมินภายในโดยสำนักงานป้องกันควบคุมโรคที่ 1 เชียงใหม่ คะแนนเฉลี่ย ร้อยละ 97.92 และผลการประเมินระดับความพึงพอใจ ของหน่วยงานของเครือข่ายที่ร่วมดำเนินการจาก กลุ่มตัวอย่าง 50 คน จากหน่วยงานที่เป็นคณะทำงานพัฒนาสมรรถนะช่องทางเข้าออกระหว่างประเทศท่าอากาศยานนานาชาติเชียงใหม่ภาพรวมร้อยละ 96.5 อยู่ในระดับมาก
59,โรคการกินที่ผิดปกตินับเป็นโรคของสังคมสมัยใหม่ที่นับวันจะมีอัตราการแพร่กระจายตัวที่สูงขึ้นทุกๆ ปีโดยกลุ่มที่เสี่ยงที่สุดคือกลุ่มวัยรุ่นสตรี บทความนี้เป็นการศึกษาถึงประวัติของโรคการกินที่ผิดปกติ และพัฒนาการของโรคนี้ในแต่ละยุคสมัยและในแต่ละสังคมว่าเป็นเช่นไร รวมไปถึงการชี้ให้เห็นว่าปัจจัยทางสังคมและวัฒนธรรมนั้นมีส่วนผลักดันที่ทำให้เกิดและแพร่กระจายโรคนี้ไปสู่กลุ่มเสี่ยงที่เป็นวัยรุ่น ทั่วโลก ผู้วิจัยได้ใช้เทคนิคการค้นคว้าข้อมูลทางเอกสาร รวบรวมเรื่องราวประวัติความเป็นมาของโรคการกินที่ผิดปกติ ปัจจัยที่ค้นพบว่าเป็นสาเหตุของการเกิดโรคนี้ จากหนังสือและเอกสารงานวิจัยทั้งในและต่างประเทศที่ได้มีการตีพิมพ์ในรอบสี่สิบปีที่ผ่านมา ตั้งแต่ช่วงปี พ.ศ. 2508-2548 ผลการวิจัยสะท้อนให้เห็นว่า ความล่าช้าในการทำความเข้าใจทางการแพทย์ในเรื่องโรคที่เกิดขึ้นใหม่ การวินิจฉัยโรคในยุคแรกๆ ยังขาดความแม่นยำ การประชาสัมพันธ์เรื่องโรคที่ถูกค้นพบใหม่ในวงกว้าง รวมไปถึงการให้สาธารณชนได้เห็นภัยอันตรายของโรคการกินที่ผิดปกตินั้น กินระยะเวลาที่ยาวนาน อีกทั้งสาเหตุของการเกิดโรคนี้และอาการของผู้ป่วยที่เป็นโรคนี้ยังมีความแตกต่างกันไปในแต่ละวัฒนธรรม ดังนั้นการหาทางออกในการลดอัตราการแพร่กระจายของโรคการกินที่ผิดปกติจะเกิดได้ก็ต่อเมื่อวงการแพทย์และบุคคลที่เกี่ยวข้องได้ทำความเข้าใจอย่างลึกซึ้งถึงต้นต่อของรูปแบบการกำเนิดโรคนี้ที่เกิดขึ้นในแต่ละวัฒนธรรม กระบวนการดังกล่าวจึงจะนำมาสู่การได้มาซึ่งวิธีการรักษาที่มีประสิทธิภาพที่สอดคล้องกับบริบทของความเชื่อและอาการของผู้ป่วยในแต่ละสังคมและวัฒนธรรม
60,วัตถุประสงค์ เพื่อศึกษาว่าสำนักงานสาธารณสุขจังหวัดในภาคใต้มีวิธีการจัดการกับปัญหาการแขวนป้ายของเภสัชกรอย่างไร และเงื่อนไขหรือข้อจำกัดใดเกี่ยวข้องกับการไม่บังคับใช้กฏหมายในการแก้ไขปัญหา วิธีการวิจัย การวิจัยนี้เป็นการวิจัยเชิงคุณภาพ โดยสัมภาษณ์เจาะลึกผู้ให้ข้อมูลซึ่งเป็นเภสัชกร 15 คนที่ปฏิบัติงาน ณ สำนักงานสาธารณสุขจังหวัดในภาคใต้ สำนักงานคณะกรรมการอาหารและยา และสภาเภสัชกรรม ผู้ให้ข้อมูลทั้งหมดมีหน้าที่ควบคุมให้มีเภสัชกรปฏิบัติงานในร้านยา ผลการวิจัย วิธีการจัดการปัญหาเภสัชกรแขวนป้ายที่ใช้โดยสำนักงานสาธารณสุขจังหวัดมี 3 วิธี คือ 1 มาตราการป้องกัน หรือการกำหนดเงื่อนไขในการขอเปิดร้านยาแห่งใหม่เพิ่มเติมจากที่กฎหมายกำหนดในประเด็นคุณสมบัติของผู้มีหน้าที่ปฏิบัติการ ผู้รับใบอนุญาต และเวลาปฏิบัติการ 2 มาตรการป้องปรามหรือการตรวจเฝ้าระวังร้านยา หน่วยงานของผู้ให้ข้อมูลมีความถี่ในการออกตรวจร้านที่ต่างกัน โดยภาพรวม การดำเนินงานใน 14 จังหวัดภาคใต้ยังไม่เน้นเรื่องการตรวจเฝ้าระวังปัญหาเภสัชกรแขวนป้าย 3 มาตรการปราบปรามหรือ การดำเนินการเมื่อพบการกระทำผิด หน่วยงานเพียง 1 แห่งใช้เฉพาะการตักเตือนเมื่อพบการกระทำผิด และไม่เคยดำเนินคดีในเรื่องการแขวนป้าย สำนักงานสาธารณสุขจังหวัดอีก 8 แห่ง ใช้การตักเตือนและการดำเนินคดีเมื่อพบการกระทำผิดซ้ำ และอีก 4 หน่วยงานยึดแนวทางของสำนักงานคณะกรรมการอาหารและยา หรือบทลงโทษตามพระราชบัญญัติยา พ.ศ. 2510 เงื่อนไขที่เกี่ยวข้องกับการไม่บังคับใช้กฎหมายได้แก่ 1 ความเชื่อและความเห็นของพนักงานเจ้าหน้าที่ใน 3 เรื่อง คือ ผลเสียต่อตนเองหากใช้มาตรการทางกฎหมาย ประสิทธิภาพของมาตรการทางกฎหมาย และการไม่เห็นความสำคัญของปัญหาเภสัชกรแขวนป้าย 2 สิ่งแวดล้อมในการทำงาน ได้แก่ ความไม่ชัดเจนของสำนักงานคณะกรรมการอาหารและยาต่อปัญหานี้ แนวทางของผู้บริหารในสำนักงานสาธารณสุขจังหวัดที่ตนสังกัด แนวทางของสำนักงานสาธารณสุขจังหวัดอื่น ๆ การต่อรองของผู้ประกอบการ การดำเนินงานแบบตั้งรับของสภาเภสัชกรรม และการไม่ร้องเรียนของผู้บริโภค 3 ข้อจำกัดในการบังคับใช้กฎหมาย ได้แก่ ความไม่เอื้อของกฎหมายที่เกี่ยวข้อง ข้อจำกัดเรื่องจำนวนบุคลากร และข้อจำกัดเรื่องฐานข้อมูล และ 4 ผลประโยชน์ทับซ้อน สรุป ผลการวิจัยสามารถใช้เป็นแนวทางในการกำหนดมาตรการโดยสำนักงานคณะกรรมการอาหารและยา สภาเภสัชกรรม และหน่วยงานที่เกี่ยวข้องเพื่อลดอุปสรรคในการบังคับใช้กฏหมายกับปัญหาเภสัชกรแขวนป้าย และส่งผลดีต่อการคุ้มครองผู้บริโภคในเรื่องยา
61,บทคัดย่อ บทนำ เบาหวานเป็นโรคเรื้อรังที่มีอัตราการป่วยเพิ่มขึ้นทุกปี ในการรักษาทางการแพทย์แผนปัจจุบันมักให้ยาเพื่อควบคุมระดับน้ำตาลเป็นหลัก การที่ต้องรับประทานยาติดต่อกันนานๆ อาจมีผลข้างเคียง หรือก่อให้เกิดความรู้สึกท้อแท้ เบื่อหน่าย บางรายอาจลืมกินยาจึงควบคุมระดับน้ำตาลไม่ได้ ซึ่งจะส่งผลให้เกิดภาวะแทรกซ้อนรุนแรง และเกิดผลกระทบตามมา เช่น ค่าใช้จ่ายในการรักษาเพิ่มขึ้น เกิดความทุกข์ทรมานทั้งด้านร่างกายและจิตใจ ปัจจุบัน มีการศึกษาวิจัย พบว่า พืชสมุนไพรหลายชนิดที่คนไทยนิยมนำมาเป็นอาหารและเครื่องดื่ม มีฤทธิ์ลดระดับน้ำตาล ในเลือดได้ วัตถุประสงค์ เพื่อแสดงข้อมูลเกี่ยวกับความสามารถในการลดระดับน้ำตาลในเลือดของพืชสมุนไพร วิธีการศึกษา ทบทวนวรรณกรรมจากหนังสือและบทความ เรื่อง พืชสมุนไพรที่มีฤทธิ์ลดระดับน้ำตาลในเลือด ผลการศึกษา ชาเขียว ช้าพลู เชียงดา ตำลึง กระเจี๊ยบมอญ และกะเพรา เป็นพืชสมุนไพรที่มีฤทธิ์ลดระดับน้ำตาลในเลือดของมนุษย์และสัตว์ทดลองได้ สรุป หากเลือกบริโภคพืชสมุนไพรในปริมาณที่เหมาะสม ก็จะเป็นทางเลือกหนึ่งที่ช่วยควบคุมระดับน้ำตาลในเลือดของผู้ป่วยเบาหวานได้ คำสำคัญ ลดระดับน้ำตาลในเลือด ชาเขียว ช้าพลู เชียงดา ตำลึง กระเจี๊ยบมอญ กะเพรา
62,ผู้ป่วยโรคหลอดเลือดสมองเฉียบพลันส่วนหนึ่งมีความจำเป็นต้องใส่ท่อทางเดินหายใจเพื่อป้องกันทางเดินหายใจจากการสำลักหรือเพื่อช่วยหายใจด้วยเครื่องช่วยหายใจแรงดันบวก เนื่องจากผู้ป่วยมีระดับความรู้สึกตัวเสียไป หรือมีภาวะแทรกซ้อนทางระบบหายใจ เช่น ภาวะปอดบวมน้ำเหตุระบบประสาท หรือปอดอักเสบติดเชื้อ บทความนี้กล่าวถึงความรู้พื้นฐานทางพยาธิสรีรวิทยาของแรงดันกำซาบเนื้อเยื่อสมอง ปัจจัยจากการใส่ท่อทางเดินหายใจและการช่วยหายใจแรงดันบวกที่มีผลต่อแรงดันกำซาบเนื้อเยื่อสมองรวมถึงวิธีการใส่ท่อทางเดินหายใจชนิดรวดเร็วที่นิยมใช้ในผู้ป่วยโรคหลอดเลือดสมองเฉียบพลัน หลักการตั้งเครื่องช่วยหายใจและภาวะแทรกซ้อนจากเครื่องช่วยหายใจในผู้ป่วยโรคหลอดเลือดสมองเฉียบพลัน
63,การวิจัยและพัฒนาผลิตภัณฑ์การแพทย์ขั้นสูง อาทิ ผลิตภัณฑ์เซลล์ต้นกำเนิด ผลิตภัณฑ์เซลล์บำบัด ผลิตภัณฑ์ยีนบำบัด ฯลฯ ในปัจจุบันมีแนวโน้มที่สูงขึ้นจากความสนใจของหน่วยวิจัยจากทั้งภาครัฐและเอกชน ด้วยคุณสมบัติของผลิตภัณฑ์ที่มีความเฉพาะเจาะจงต่อตัวผู้ป่วยและโรคที่รักษา แต่ด้วยความซับซ้อนของกระบวน การผลิตและกลไกการออกฤทธิ์ของผลิตภัณฑ์จึงสามารถจัดผลิตภัณฑ์ส่วนใหญ่เป็นผลิตภัณฑ์ที่มีความเสี่ยงสูงหลายประเทศจึงต้องกำหนดหลักเกณฑ์หรือแนวทางที่เหมาะสมกับการกำกับดูแลผลิตภัณฑ์เหล่านี้ อนึ่งการจัด ประเภทผลิตภัณฑ์ถือเป็นองค์ประกอบหนึ่งที่สำคัญสำหรับพัฒนาหลักเกณฑ์การกำกับดูแลผลิตภัณฑ์อย่างถูกต้อง และเหมาะสม การศึกษานี้ได้ดำเนินการศึกษาแนวทางการจัดประเภทผลิตภัณฑ์การแพทย์ขั้นสูงของประเทศต้นแบบ ได้แก่ ประเทศสหรัฐอเมริกา กลุ่มสหภาพยุโรป และประเทศญี่ปุ่น จากวรรณกรรม หลักเกณฑ์ หรือข้อกฎหมาย ที่เกี่ยวข้องของประเทศนั้น ๆ และวิเคราะห์แนวทางการจัดประเภทผลิตภัณฑ์การแพทย์ขั้นสูงสำหรับประเทศไทย ซึ่งจากการศึกษาพบว่าประเทศดังกล่าวมีการจัดประเภทผลิตภัณฑ์การแพทย์ขั้นสูงโดยพิจารณาจากความเสี่ยง ของผลิตภัณฑ์ที่ได้มาด้วยกรรมวิธีหรือกระบวนการที่นำมาใช้ในการผลิตผลิตภัณฑ์ รวมไปถึงความเสี่ยงจากการใช้ ผลิตภัณฑ์นั้น โดยหน่วยงานกำกับดูแลผลิตภัณฑ์ของประเทศที่ศึกษาจะทำหน้าที่กำกับดูแลผลิตภัณฑ์ที่จัดเป็น ผลิตภัณฑ์การแพทย์ขั้นสูงที่มีความเสี่ยงสูงเป็นหลัก ด้วยเหตุนี้ สำนักงานคณะกรรมการอาหารและยา จึงควร พิจารณาจัดทำหลักเกณฑ์ที่สามารถระบุได้ว่ากรรมวิธี กระบวนการ หรือการใช้ผลิตภัณฑ์อย่างไรที่หน่วยวิจัยภาครัฐ และภาคเอกชน ตลอดจนแพทย์สามารถดำเนินการได้ทันทีหรือดำเนินการได้ก็ต่อเมื่อได้รับอนุญาตจากสำนักงานฯ เท่านั้น เพื่อให้การคุ้มครองผู้บริโภคเป็นไปอย่างมีประสิทธิภาพ นอกจากนี้ในการจำแนกผลิตภัณฑ์การแพทย์ขั้นสูง ยังควรพิจารณาถึงการจำแนกประเภทของผลิตภัณฑ์ที่อยู่ภายใต้ผลิตภัณฑ์การแพทย์ขั้นสูงด้วย โดยการศึกษานี้ เสนอให้จำแนกผลิตภัณฑ์ออกเป็นประเภทต่าง ๆ ได้แก่ ผลิตภัณฑ์เซลล์บำบัด ผลิตภัณฑ์ยีนบำบัด ผลิตภัณฑ์ วิศวกรรมเนื้อเยื่อ และผลิตภัณฑ์การแพทย์ขั้นสูงผสม เพื่อเป็นการเตรียมความพร้อมสำหรับการกำกับดูแลผลิตภัณฑ์การแพทย์ขั้นสูงในแต่ละประเภทต่อไป
64,บทนำ การเตรียมแป้งเป็นสารช่วยยึดเกาะในตำรับยาเม็ดมี 2 วิธีคือสารละลายยึดเกาะและเติมในรูปผงแห้ง ซึ่งการเตรียมเป็นสารละลายยึดเกาะมีขั้นตอนการเตรียมที่ใช้เวลานาน ดังนั้นหากเตรียมแป้งในรูปผงแห้งจะช่วยลดขั้นตอนและระยะเวลาในการผลิตยาเม็ดได้ วิธีการดำเนินการวิจัย ส่วนแรกเป็นการศึกษาเพื่อหาวิธีการเตรียมสารยึดเกาะที่เหมาะสมในการเตรียมยาเม็ดพาราเซตามอลด้วยวิธีแกรนูลเปียก โดยนำแป้งข้าวโพดมาเตรียมเป็นสารละลายยึดเกาะเทียบกับการเติมในรูปผงแห้งที่ตามด้วยการพ่นน้ำที่อุณหภูมิต่างๆ ส่วนที่สองเป็นการศึกษาหาชนิดของแป้งที่เหมาะสมในการเป็นสารยึดเกาะในตำรับยาเม็ด โดยทดลองกับแป้งข้าวโพด แป้งข้าวเหนียว แป้งมันสำปะหลัง และแป้งมันฝรั่ง ยาเม็ดที่ได้นำมาหาค่าการเบี่ยงเบนของน้ำหนัก ความแข็ง ความหนา ความกร่อน การแตกตัวและการละลายของยาเม็ด ผลการศึกษาวิจัย พบว่าแป้งข้าวโพดที่เตรียมด้วยวิธีสารละลายยึดเกาะให้ยาเม็ดที่มีลักษณะทางกายภาพที่ดีกว่าเติมในรูปผงแห้ง แต่อย่างไรก็ตามการเตรียมในรูปแบบผงแห้งซึ่งพ่นน้ำที่อุณหภูมิ 100 เกิดเจลาติไนเซชัน ก็สามารถเตรียมยาเม็ดที่มีลักษณะกายภาพที่ดีได้เช่นกัน สำหรับการทดลองชนิดของแป้ง พบว่ายาเม็ดผ่านการประเมินลักษณะทางกายภาพทุกตำรับ โดยแป้งข้าวเหนียวใช้เวลาในการแตกตัวนานกว่าตำรับอื่น สรุปผลการวิจัย วิธีการเตรียมสารช่วยยึดเกาะจากแป้งข้าวโพดในรูปสารละลายยึดเกาะยังคงเป็นวิธีการที่ดีที่สุด ส่วนการเตรียมในรูปผงแห้งแล้วพ่นน้ำที่อุณหภูมิ 100 C สามารถใช้เป็นอีกทางเลือกได้และพบว่าแป้งข้าวเหนียวแสดงความเป็นสารยึดเกาะที่ดีกว่าแป้งข้าวโพด แป้งมันสำปะหลังและแป้งมันฝรั่ง
65,บทน ำ การเกิดภาวะไตวายเฉียบพลันเป็นภาวะแทรกซ้อนที่พบได้บ่อยในผู้ป่วยวิกฤตที่มีภาวะการทำงานของหัวใจและ หรือปอดล้มเหลวที่ต้องใช้เครื่องพยุงการทำงานของหัวใจและปอด ภาวะน้ำเกินความผิดปกติของเกลือแร่หรือความเป็นกรด-ด่าง เป็นผลตามมาจากการมีภาวะไตวายเฉียบพลัน ผู้ป่วยกลุ่มนี้ที่มีภาวะไตวายเฉียบพลันที่ได้รับการบำบัดทดแทนไต ซึ่งมีความเสี่ยงต่ออัตราเสียชีวิตสูง ถึงแม้ว่าการบำบัดทดแทนไตเป็นมาตรฐานการดูแลรักษาผู้ป่วยกลุ่มภาวะไตวายเฉียบพลัน แต่ยังไม่มีเวลาที่เหมาะสมสำหรับการเริ่มการบำบัดทดแทนไต วิธีการศึกษา การวิจัยนี้เป็นแบบการศึกษาแบบย้อนหลังในศูนย์การศึกษาเดี่ยว ใน 5 ปีย้อนหลัง รวบรวมผู้เข้าร่วมการศึกษาวิจัยที่ได้รับเครื่องช่วยพยุงการทำงานของหัวใจและปอดและการบำบัดทดแทนไตในโรงพยาบาลสงขลานครินทร์ กำหนดผู้ป่วย 2 กลุ่ม คือ กลุ่มที่ได้รับการบำบัดทดแทนไตก่อนได้รับเครื่องช่วยพุงหัวใจและปอด และกลุ่มที่ได้รับการบำบัดทดแทนไตหลังได้รับเครื่องช่วยพุงหัวใจและปอด โดยใช้เวลาเริ่มการบำบัดเป็นการกำหนด โดยมีวัตถุประสงค์หลักคืออัตราเสียชีวิตในโรงพยาบาล ผลการศึกษา มีผู้เข้าร่วมการศึกษาวิจัยนี้ทั้งหมด 40 ราย โดยทั้ง 2 กลุ่มไม่พบความแตกต่างระหว่างข้อมูลพื้นฐาน ยกเว้นอัตราการกรองของไตเบื้องต้น ค่ากรด-ด่าง ระดับแลคเตท และคะแนน SOFA อัตราเสียชีวิตไม่แตกต่างกันในทั้ง 2 กลุ่มโดยคิดเป็นร้อยละ 76.9 ในกลุ่มที่ได้รับการบำบัดทดแทนไตก่อนเครื่องพยุงหัวใจและปอดเทียบกับร้อยละ 88.9 ในกลุ่มหลังอย่างไม่มีนัยสำคัญทางสถิติ จาก multivariable adjustment Cox regression พบว่าการเริ่มการบำบัดทดแทนไตก่อนเครื่องพยุงหัวใจและปอดลดอัตราเสียชีวิตได้อย่างมีนัยสำคัญทางสถิติ โดยมีปัจจัยอื่น ๆ ที่มีผลต่ออัตราเสียชีวิตคือ อายุ 60 ปี 6.334 APACHE II score เท่ากับ 1.093 และอัตราการกรองของไตมากกว่าเท่ากับ 60 มล. นาที 1.73 ตารางเมตรเท่ากับ 0.970 สรุป ผู้ป่วยที่ได้รับเครื่องช่วยพยุงการทำงานของหัวใจและปอดและการบำบัดทดแทนไตไม่มีความแตกต่างของอัตราการเสียชีวิตในโรงพยาบาล อัตราเสียชีวิตลดลงในกลุ่มผู้ป่วยที่ได้รับการบำบัดทดแทนไตก่อนได้รับเครื่องพยุงหัวใจและปอดอย่างมีนัยสำคัญทางสถิติ ปัจจัยที่เพิ่มอัตราเสียชีวิต ได้แก่ อายุ APACJE II score ปัจจัยที่ลดอัตราเสียชีวิต ได้แก่ อัตราการกรองของไตมากกว่าเท่ากับ 60 มล. นาที 1.73 ตารางเมตร
66,การวิจัยกึ่งทดลอง มีวัตถุประสงค์เพื่อเปรียบเทียบความรอบรู้ด้านสุขภาพ พฤติกรรม และผลลัพธ์ทางสุขภาพของผู้ป่วยโรคความดันโลหิตสูง กลุ่มตัวอย่างคือผู้ป่วยโรคความดันโลหิตสูง จำนวน 59 คน แบ่งเป็นกลุ่มทดลองได้รับโปรแกรมการสื่อสารสุขภาพ จำนวน 29 คน และกลุ่มควบคุมได้รับสุขศึกษาตามแนวปฏิบัติเดิม จำนวน 30 คน เครื่องมือวิจัยได้แก่ โปรแกรมสื่อสารสุขภาพสำหรับผู้ป่วยโรคความดันโลหิตสูง แบบบันทึกข้อมูลสุขภาพ แบบประเมินความรอบรู้ด้านสุขภาพ และแบบประเมินพฤติกรรมสุขภาพ มีค่าความเชื่อมั่นสัมประสิทธิ์แอลฟาของครอนบาค เท่ากับ .82 และ .77 ตามลำดับ วิเคราะห์ข้อมูลด้วยสถิติเชิงพรรณนา การทดสอบวิลคอกซัน การทดสอบแมนท์-วิทนี ยู และการทดสอบไคสแควร์ ผลการวิจัยพบว่า ผู้ป่วยความดันโลหิตสูงภายหลังใช้โปรแกรมการสื่อสารสุขภาพ พบว่า มีคะแนนความรอบรู้ด้านสุขภาพ พฤติกรรมสุขภาพ ความดันโลหิตตัวบน และความดันโลหิตตัวล่าง แตกต่างกันจากก่อนการใช้อย่างมีนัยสำคัญทางสถิติที่ระดับ. 05 -2.46 และ -3.11 ตามลำดับ ส่วนระดับดัชนีมวลกายไม่แตกต่างกัน และเมื่อเปรียบเทียบกับกลุ่มที่ได้รับสุขศึกษาตามแนวปฏิบัติเดิม พบว่า มีคะแนนเฉลี่ยความรอบรู้ด้านสุขภาพ พฤติกรรมสุขภาพ และระดับความดันโลหิตตัวล่างแตกต่างกัน อย่างมีนัยสำคัญทางสถิติที่ระดับ .05 3.03 และ -2.02 ตามลำดับ ส่วนค่าเฉลี่ยความดันโลหิตตัวบนและดัชนีมวลกาย ไม่แตกต่างกัน .12 ตามลำดับ บุคลากรสุขภาพที่ดูแลผู้ป่วยความดันโลหิตสูงในหน่วยบริการปฐมภูมิ ควรนำโปรแกรมการสื่อสารสุขภาพไปใช้อย่างต่อเนื่อง และกำหนดนโยบายในการส่งเสริมความรอบรู้ด้านสุขภาพ ปรับเปลี่ยนแนวทางการให้สุขศึกษาให้เป็นการสื่อสารมุ่งเน้นการปรับเปลี่ยนพฤติกรรม ให้สอดคล้องกับปัจเจกบุคคล
67,ความเป็นมา โรคไม่ติดต่อและภาวะอ้วน เป็นหนึ่งในปัญหาสุขภาพที่สำคัญของประเทศไทย ในแต่ละปีประเทศไทยเสียงบประมาณในการป้องกันและรักษาไม่ต่ำกว่า 500 ล้านบาท สำหรับกองทัพบกไทยมีการศึกษาทางวิชาการเกี่ยวกับโรคไม่ติดต่อที่น้อยกว่าอาชีพอื่น ๆ ทั้งที่ทหารเป็นกลุ่มอาชีพที่มีกำลังคนมากเป็นอันดับต้น ๆ ของประเทศและมีบทบาทสำคัญในการธำรงไว้ซึ่งชาติ ศาสนา พระมหากษัตริย์ และประชาชน วัตถุประสงค์ เพื่อศึกษาอัตราความชุกของโรคความดันโลหิตสูง โรคเบาหวาน ภาวะไขมันในเลือดผิดปกติ ภาวะอ้วน และภาวะอ้วนลงพุง และเปรียบเทียบความสัมพันธ์ของอัตราความชุกและหน่วยบรรจุ วิธีการศึกษา การศึกษาโดยใช้สถิติเชิงพรรณนา จำนวน ร้อยละ ค่าเฉลี่ย และส่วนเบี่ยงเบนมาตรฐาน และสถิติเชิงอนุมาน ไค-สแควร์ โดยใช้ข้อมูลการตรวจสุขภาพกำลังพลกองทัพบกปี 2563 จำนวน 119 210 คน ผลการศึกษา ในกำลังพลกองทัพบก 119 210 คน พบกำลังพลที่เป็นโรคความดันโลหิตสูง โรคเบาหวาน ภาวะไขมันในเลือดผิดปกติ ภาวะอ้วน ภาวะอ้วนลงพุง อย่างน้อย 1 โรค 71 810 คน ร้อยละ 60.2 พบอัตราความชุกของโรค 3 ลำดับสูงสุดคือ ภาวะไขมันในเลือดผิดปกติ ร้อยละ 74.5 โรคอ้วน ร้อยละ 43.0 และภาวะอ้วนลงพุง ร้อยละ 31.8 ตามลำดับ โดยหน่วยทหารในกรุงเทพฯและปริมณฑลเป็นพื้นที่ที่มีสัดส่วนของประชากรที่เป็นโรคอย่างน้อย 1 โรคมากที่สุด ร้อยละ 68.1 และพบว่ามีความสัมพันธ์กันระหว่างหน่วยที่บรรจุในระดับกองทัพและอัตราความชุกของโรคความดันโลหิตสูง โรคเบาหวาน ภาวะไขมันในเลือดผิดปกติ ภาวะอ้วน และภาวะอ้วนลงพุง สรุป โรคความดันโลหิตสูง โรคเบาหวาน ภาวะไขมันในเลือดผิดปกติ ภาวะอ้วน และภาวะอ้วนลงพุงเป็นปัญหาที่สำคัญของกองทัพบกไทย ดังนั้นควรศึกษาเพิ่มเติมถึงสาเหตุของโรคในแต่ละพื้นที่โดยละเอียดและกำหนดนโยบายการส่งเสริมสุขภาพที่สามารถแก้ปัญหาได้ตรงจุดในแต่ละกองทัพภาค ซึ่งจะสามารถป้องกันโรคหรือภาวะแทรกซ้อนที่อาจเกิดขึ้นในอนาคตและใช้งบประมาณที่ได้รับให้เกิดประโยชน์สูงสุด
68,วัตถุประสงค์ ศึกษาระดับความรู้ ทัศนคติ และการปฏิบัติเกี่ยวกับการใช้ยาปฏิชีวนะของเกษตรกรผู้เลี้ยงโคนม เปรียบเทียบคะแนนเฉลี่ยและวิเคราะห์ความสัมพันธ์ของความรู้ ทัศนคติ และการปฏิบัติเกี่ยวกับการใช้ยาปฏิชีวนะของเกษตรกรผู้เลี้ยงโคนมกับปัจจัยข้อมูลทั่วไป และวิเคราะห์ความสัมพันธ์ระหว่างความรู้ ทัศนคติ และการปฏิบัติเกี่ยวกับการใช้ยาปฏิชีวนะของเกษตรกรผู้เลี้ยงโคนม เพื่อเป็นข้อมูลในการส่งเสริมการใช้ยาปฏิชีวนะอย่างสมเหตุผลในโคนม วัสดุ อุปกรณ์ และวิธีการ ใช้แบบสอบถามเป็นเครื่องมือในการศึกษา เก็บรวบรวมข้อมูลโดยการสัมภาษณ์กลุ่มเกษตรกรผู้เลี้ยงโคนมในอำเภอกำแพงแสน จังหวัดนครปฐม จำนวน 254 ราย ระหว่างเดือนตุลาคมถึงธันวาคม พ.ศ. 2563 วิเคราะห์ข้อมูลด้วยโปรแกรม Statistical Package for the Social Sciences ใช้สถิติเชิงพรรณนาเป็นค่าร้อยละ คะแนนเฉลี่ย ค่าเบี่ยงเบนมาตรฐาน และสถิติเชิงวิเคราะห์ด้วยวิธี T-test s rho และ Pearson correlation ผลการศึกษา กลุ่มผู้ถูกสัมภาษณ์มีความรู้ ทัศนคติ และการปฏิบัติเกี่ยวกับการใช้ยาปฏิชีวนะอยู่ในระดับดี เป็นกลาง และปานกลาง ร้อยละ 57.09 66.54 และ 91.73 ตามลำดับ การเปรียบเทียบคะแนนความรู้ ทัศนคติ และการปฏิบัติเกี่ยวกับการใช้ยาปฏิชีวนะกับปัจจัยข้อมูลทั่วไปพบว่ากลุ่มที่มีอายุต่ำกว่า 21 ปี มีคะแนนความรู้เฉลี่ย 7.22 1.20 ต่ำกว่ากลุ่มที่มีอายุ 21-30 ปี 31-40 ปี และ 51-60 ปี ที่มีคะแนนความรู้เฉลี่ย 9.35 1.69 และ 8.96 1.53 อย่างมีนัยสำคัญทางสถิติที่ระดับ 0.05 ผลวิเคราะห์ความสัมพันธ์ของความรู้ ทัศนคติ และการปฏิบัติเกี่ยวกับการใช้ยาปฏิชีวนะไม่พบว่ามีความสัมพันธ์กับปัจจัยข้อมูลทั่วไป ส่วนความสัมพันธ์ระหว่างความรู้ ทัศนคติ และการปฏิบัติเกี่ยวกับการใช้ยาปฏิชีวนะมีความสัมพันธ์กันในระดับต่ำมาก โดยความรู้และทัศนคติ มีความสัมพันธ์ทางลบ ส่วนความรู้กับการปฏิบัติ และทัศนคติกับการปฏิบัติ มีความสัมพันธ์กันทางบวก สรุป ผู้ถูกสัมภาษณ์มากกว่าครึ่งมีระดับความรู้ดี ทัศนคติเป็นกลาง และการปฏิบัติปานกลางเกี่ยวกับการใช้ยาปฏิชีวนะ กลุ่มที่มีอายุต่ำกว่า 21 ปี มีคะแนนความรู้ต่ำกว่ากลุ่มผู้มีอายุสูงกว่า ความรู้ ทัศนคติ และการปฏิบัติไม่มีความสัมพันธ์กับปัจจัยข้อมูลทั่วไป และความสัมพันธ์ระหว่างความรู้ ทัศนคติ และการปฏิบัติเกี่ยวกับการใช้ยาปฏิชีวนะมีความสัมพันธ์กันในระดับต่ำมากอย่างไม่มีนัยสำคัญ
69,บทความนี้แสดงถึงความเสี่ยงด้านพฤติกรรมที่สามารถปรับได้ กับการเกิดโรคหัวใจและหลอดเลือดในคนไทย ทำการศึกษาโดยการศึกษาแบบย้อนหลังโดยเปรียบเทียบระหว่างกลุ่มผู้ป่วยและกลุ่มควบคุม ในโรงพยาบาลศูนย์จำนวน 11 แห่งทั่วประเทศ ทำการศึกษาระหว่างเดือนมิถุนายน พ.ศ. 2559 จนถึง เดือนมิถุนายน พ.ศ. 2560 โดยแสดงค่าodds ratio หรือความเสี่ยงต่อการเกิดโรคในแต่ละปัจจัย กลุ่มผู้ป่วยที่เพิ่งถูกวินิจฉัยโรคหัวใจและหลอดเลือดภายใน 1 เดือน จำนวน 955 คน และกลุ่มควบคุมจำนวน 997 คน ในช่วงอายุ 35-80 ปีโดยใช้แบบสอบถามประเมินพฤติกรรมเสี่ยงที่พัฒนาโดยผู้เชี่ยวชาญและองค์การอนามัยโลกเป็นเครื่องมือในการรวบรวมข้อมูล ผลการศึกษาพบว่าปัจจัยทางอายุ เศรษฐกิจสังคม ประวัติครอบครัวเป็นโรคไม่ติดต่อเรื้อรังมีความสัมพันธ์ต่อการเป็นโรคหัวใจและหลอดเลือด นอกจากนี้พบว่าพฤติกรรมเสี่ยง เช่น การสูบบุหรี่ รวมถึงการขาดกิจกรรมทางกายที่เพียงพอ และการรับประทานอาหารมันสัมพันธ์กับการเกิดโรคหัวใจและหลอดเลือด ในการศึกษานี้ไม่พบความสัมพันธ์ของการดื่มแอลกอฮอล์ในการเกิดโรคหัวใจและหลอดเลือด สรุปได้ว่าผู้ป่วยโรคหัวใจและหลอดเลือดมีความสัมพันธ์กับปัจจัยทั้งทางประวัติครอบครัว และปัจจัยทางด้านพฤติกรรม ดังนั้นเพื่อหลีกเลี่ยงการเกิดโรคหัวใจและหลอดเลือด จึงควรเลิกสูบบุหรี่ ควบคุมการรับประทานอาหารมัน และมีออกกำลังกายอย่างเหมาะสม
70,การศึกษาครั้งนี้ มีวัตถุประสงค์ เพื่อศึกษารูปแบบ ในการป้องกันโรคมือ เท้า ปาก ในศูนย์เด็กเล็ก โดยใช้กระบวนการวิจัยและพัฒนา ดำเนินการในศูนย์เด็กเล็กจำนวน 36 แห่ง ครูพี่เลี้ยง จำนวน 230 คน เด็ก จำนวน 3 086 คน ดำเนินการระหว่างปี 2550 - 2551 ขั้นตอนการศึกษาแบ่งเป็น 2 ส่วน คือ 1 การพัฒนากระบวนการ 5 ด้าน ได้แก่ ความรู้ พฤติกรรม สภาพแวดล้อม บทบาทเครือข่าย และการเฝ้าระวังโรค 2 การประเมินผลโดยใช้แบบบันทึกสุขภาพเด็ก และการสังเกต การสัมภาษณ์ก่อนและหลังการดำเนินกิจกรรมพัฒนา พบว่า ได้รูปแบบเชิงรุกการป้องกันโรคมือ เท้า ปาก ที่ดำเนินการโดยครูพี่เลี้ยง โดยประกอบไปด้วยกิจกรรมการตรวจคัดกรองกลุ่มอาการเพื่อค้นหาผู้ป่วยสงสัย พัฒนาพฤติกรรมสุขภาพ สภาพแวดล้อม การเฝ้าระวังโรค และบทบาทเครือข่าย เมื่อเปรียบเทียบข้อมูลจากการป่วยพบว่า ก่อนร่วมโครงการมีผู้ป่วยจำนวน 18 รายใน 2 เดือน เดือนละ 9 ราย หลังดำเนินการพบผู้ป่วยจำนวน 11รายในช่วงเวลา 1 ปี เดือนละ 1 ราย เปรียบเทียบผลการพัฒนากิจกรรม และสภาพแวดล้อมในศูนย์เด็กเล็ก ก่อนและหลังดำเนินการ 5.77และ x พบว่าเพิ่มขึ้นอย่างมีนัยสำคัญทางสถิติ และผู้มีส่วนได้ส่วนเสีย มีความพึงพอใจผลการดำเนินงานที่สามารถลดการเกิดโรคในศูนย์เด็กเล็กได้ การศึกษาครั้งนี้ทำให้ได้รูปแบบคัดกรองโรคมือ เท้า ปาก โดยครูพี่เลี้ยงสามารถดำเนินการได้ด้วยตนเอง
71,การวิจัยครั้งนี้มีวัตถุประสงค์เพื่อศึกษาและเปรียบเทียบปัจจัยทางจิตใจและยุทธวิธีทางจิตใจในช่วงการฝึกซ้อมของนักกีฬาฟุตซอลชั้นเลิศแต่ละตำแหน่ง กลุ่มตัวอย่าง คือ นักกีฬาฟุตซอลอาชีพ เพศชาย ทำการแข่งขันในรายการแข่งขันระดับอาชีพ รายการฟุตซอลไทยแลนด์ลีก ฤดูกาล 2016 จำนวน 201 คน แบ่งออกเป็น ตำแหน่ง กองหน้า จำนวน 32 คน ตำแหน่งริมเส้น จำนวน 90 คน ตำแหน่ง กองหลัง จำนวน 43 คน และตำแหน่งผู้รักษาประตู จำนวน 36 คน มีอายุเฉลี่ย 24.40 3.96 ปี และมีประสบการณ์ในการเป็นนักกีฬาฟุตซอลอาชีพเฉลี่ย 3.82 2.87 ปี เครื่องมือที่ใช้ คือ แบบประเมินคุณลักษณะทางจิตใจของนักกีฬาฟุตซอลชั้นเลิศในช่วงการฝึกซ้อม สถิติที่ใช้ในการวิเคราะห์ข้อมูล ประกอบด้วย ค่าเฉลี่ย ส่วนเบี่ยงเบนมาตรฐาน การวิเคราะห์ความแปรปรวนทางเดียว เปรียบเทียบความแตกต่างรายคู่โดยวิธีของ LSD กำหนดความมีนัยสำคัญทางสถิติที่ระดับ .05 ผลการวิจัยพบว่า นักกีฬาฟุตซอลชั้นเลิศแต่ละตำแหน่งมีปัจจัยทางจิตใจด้านความสามัคคี ความมั่นใจและปราศจากความวิตกกังวล และความฉลาดและมีไหวพริบในการเล่นบอลแตกต่างกันอย่างมีนัยสำคัญทางสถิติที่ระดับ .05 โดยตำแหน่งที่มีความมั่นใจและปราศจากความวิตกกังวลสูงสุด คือ ตำแหน่งผู้รักษาประตู รองลงมา คือ ตำแหน่งริมเส้น ตำแหน่งกองหน้า และตำแหน่งกองหลัง ตามลำดับ ตำแหน่งที่มีความฉลาดและมีไหวพริบในการเล่นบอลสูงสุด คือ ตำแหน่งผู้รักษาประตู รองลงมา คือ ตำแหน่งริมเส้น ตำแหน่งกองหลัง และตำแหน่งกองหน้า ตามลำดับ ตำแหน่งที่มีความสามัคคีสูงสุด คือ ผู้รักษาประตู รองลงมา คือ ตำแหน่งกองหน้า ตำแหน่งกองหลัง และตำแหน่งริมเส้น ตามลำดับ นอกจากนี้พบว่าผู้รักษาประตูคือตำแหน่งการเล่นที่ใช้ยุทธวิธีทางจิตใจสูงสุด โดยยุทธวิธีที่ผู้รักษาประตูใช้มากที่สุด คือ การได้รับกำลังใจ รองลงมาคือ การคิดและพูดกับตนเองทางบวก และการผ่อนคลาย ตามลำดับ วารสารวิทยาศาสตร์และเทคโนโลยีการกีฬา 2561
72,อายุที่เพิ่มขึ้นทำให้ร่างกายเกิดการเปลี่ยนแปลงทางสรีรวิทยา โดยเฉพาะระบบกระดูกและกล้ามเนื้อ ทำให้ส่งผลต่อการหกล้มและปัญหาการทรงตัว การล้มในผู้สูงอายุจะส่งผลต่อคุณภาพชีวิตที่ลดลง การออกกำลังกายเป็นวิธีการที่ช่วยเสริมสร้างสุขภาพและลดปัญหาความเสี่ยงของการล้มได้ การออกกำลังกายแบบแอโรบิกชนิดที่มีแรงกระแทกต่ำเหมาะกับผู้สูงอายุ และส่งผลให้มีการเพิ่มความแข็งแรงของร่างกาย ความยืดหยุ่น และการทรงตัวที่ดีขึ้น อย่างไรก็ตามยังไม่มีข้อมูลงานวิจัยการศึกษารูปแบบการออกกำลังกายแบบนี้และผลต่อความเสี่ยงในการล้ม ในกลุ่มผู้สูงอายุ งานวิจัยนี้มีวัตถุประสงค์ เพื่อศึกษาและเปรียบเทียบผลของโปรแกรมการออกกำลังกายแบบแอโรบิกชนิดที่มีแรงกระแทกต่ำต่อการทรงตัว ความกลัวการล้มและคุณภาพชีวิตด้านสุขภาพ ในผู้สูงอายุ การวิจัยรูปแบบเชิงทดลองโดยวัดคะแนนก่อนและหลังเข้าโปรแกรมการออกกำลังกายที่ 12 สัปดาห์ และใช้เครื่องมือ คือ เครื่องมือประเมินการหกล้มฉบับภาษาไทย แบบสอบถามการทรงตัว และแบบสอบถามคุณภาพชีวิตด้านสุขภาพ วิเคราะห์ข้อมูลเปรียบเทียบค่าเฉลี่ยโดยการทดสอบ pair t-test ระหว่างก่อนและหลังเข้าร่วมโปรแกรมการออกกำลังกาย การศึกษากลุ่มตัวอย่างจำนวน 46 คน ประชากรในกลุ่มตัวอย่างเป็นเพศหญิงทั้งหมด โดยมีอายุเฉลี่ยเท่ากับ 62.45 3.51 ปี และ มีค่าดัชนีมวลกายเฉลี่ย เท่ากับ 24.74 3.69 วัตถุประสงค์ของการวิจัยเรื่อง การเปรียบเทียบคะแนนประเมินอาการกลัวการหกล้ม คะแนนการทรงตัว และคะแนนคุณภาพชีวิตด้านสุขภาพ ของผู้สูงอายุก่อนและหลังได้รับโปรแกรมการออกกำลังกายแบบแอโรบิกชนิดที่มีแรงกระแทกต่ำ พบว่ามีค่าคะแนนที่ดีขึ้นในทุกด้าน ได้แก่ คะแนนประเมินอาการกลัวการหกล้มที่ลดลง คะแนนการทรงตัวที่ดีขึ้น รวมไปถึงคะแนนคุณภาพชีวิตด้านสุขภาพที่ดีขึ้น แตกต่างกันก่อนและหลังอย่างมีนัยสำคัญทางสถิติ P-value เท่ากับ 0.027 และ 0.013 ตามลำดับ จากผลการวิจัย สามารถสรุปผลได้ว่า การออกกำลังกายด้วยโปรแกรมการออกกำลังกายแบบแอโรบิกชนิดที่มีแรงกระแทกต่ำสำหรับผู้สูงอายุ เป็นการออกกกำลังกายอีกรูปแบบที่มีผลต่อการทรงตัว การลดลงของอาการกลัวการหกล้ม และเพิ่มคุณภาพชีวิตได้
73,บทนำ การจัดการเรียนการสอนออนไลน์แบบห้องเรียนกลับด้านร่วมกับกลุ่มสืบค้นได้นำมาใช้ในการส่งเสริมให้ผู้เรียนสามารถเรียนรู้เป็นทีมและส่งเสริมความสามารถในการคิดวิเคราะห์ รวมถึงการสืบค้นข้อมูล วัตถุประสงค์การวิจัย เพื่อเปรียบเทียบความสามารถในการเรียนรู้เป็นทีม และผลสัมฤทธิ์ทางการเรียน ก่อนและหลังสอนออนไลน์แบบบูรณาการห้องเรียนกลับด้านร่วมกับกลุ่มสืบค้น และศึกษาผลการเรียนรู้ตามกรอบมาตรฐานคุณวุฒิอุดมศึกษาแห่งชาติ วิธีการวิจัย การวิจัยกึ่งทดลอง กลุ่มตัวอย่าง คือ นักศึกษาพยาบาลชั้นปีที่ 4 วิทยาลัยพยาบาลบรมราชชนนี ชลบุรี จำนวน 104 คน เครื่องมือที่ใช้ในการวิจัย คือ โปรแกรมการสอนออนไลน์แบบบูรณาการห้องเรียนกลับด้านร่วมกับกลุ่มสืบค้น แบบประเมินความสามารถในการเรียนรู้เป็นทีม แบบทดสอบวัดผลสัมฤทธิ์ทางการเรียน แบบประเมินผลการเรียนรู้ตามกรอบมาตรฐานคุณวุฒิอุดมศึกษาแห่งชาติ และแบบประเมินความพึงพอใจ วิเคราะห์ข้อมูลด้วยค่าเฉลี่ย ส่วนเบี่ยงเบนมาตรฐาน และการทดสอบที ผลการวิจัย ค่าเฉลี่ยคะแนนความสามารถในการเรียนรู้เป็นทีมหลังการสอนออนไลน์สูงกว่าก่อนการสอน อย่างมีนัยสำคัญทางสถิติ ค่าเฉลี่ยคะแนนผลสัมฤทธิ์ทางการเรียนหลังการสอนออนไลน์สูงกว่าก่อนการสอน อย่างมีนัยสำคัญทางสถิติ ประสิทธิภาพการเรียนรู้ตามกรอบมาตรฐานคุณวุฒิอุดมศึกษาแห่งชาติ มีค่าเท่ากับ 83.85 86.87 และนักศึกษามีความพึงพอใจต่อการสอนออนไลน์อยู่ในระดับมาก สรุป ผลการศึกษาแสดงให้เห็นถึงประสิทธิภาพของการสอนออนไลน์แบบบูรณาการห้องเรียนกลับด้านร่วมกับกลุ่มสืบค้น ดังนั้น การสอนออนไลน์ควรสร้างกิจกรรมที่กระตุ้นความสนใจของผู้เรียนให้เกิดการเรียนรู้ร่วมกันเป็นทีม
74,การวิจัยนี้เป็นวิจัยกึ่งทดลองแบบกลุ่มเดียววัดก่อนและหลังการทดลอง มีวัตถุประสงค์เพื่อศึกษาผลของโปรแกรมส่งเสริมความรอบรู้ด้านสุขภาพในการป้องกันโรคติดเชื้อไวรัสโคโรนา 2019 ศึกษา กับผู้สูงอายุกลุ่มติดสังคมในเขตพื้นที่ตำบลคาละแมะ อำเภอศีขรภูมิจังหวัดสุรินทร์ จำนวน 30 คน คัดเลือกแบบเฉพาะเจาะจงตามคุณสมบัติที่กำหนดไว้ ได้รับโปรแกรมเป็นเวลา 7 สัปดาห์เครื่องมือวิจัยประกอบด้วย โปรแกรมส่งเสริมความรอบรู้ด้านสุขภาพในการป้องกันโรคติดเชื้อไวรัสโคโรนา 2019 ผ่านการตรวจสอบจากผู้เชี่ยวชาญ 3 ท่าน ได้ดัชนีความตรงเชิงเนื้อหาเท่ากับ 0.92 เก็บข้อมูลโดยแบบสอบถามข้อมูลส่วนบุคคล แบบวัดความรอบรู้ด้านสุขภาพ แบบวัดพฤติกรรมสุขภาพที่พึงประสงค์ และแบบวัดความสุข มีค่าความเที่ยงสัมประสิทธิ์แอลฟาครอนบาคเท่ากับ 0.94 0.92 และ 0.93 ตามลำดับ วิเคราะห์ข้อมูลโดยใช้สถิติเชิงพรรณนาและวัดผลโปรแกรมก่อนและหลังการทดลอง เปรียบเทียบความแตกต่างเฉลี่ยโดยใช้สถิติ paired t-test ผลการวิจัยพบว่า หลังการทดลองค่าเฉลี่ยความรอบรู้ด้านสุขภาพในการป้องกันโรคติดเชื้อไวรัสโคโรนา 2019 ด้านการเข้าถึงข้อมูลสุขภาพ และบริการสุขภาพ ทักษะการสื่อสาร ทักษะการจัดการตนเองการรู้เท่าทันสื่อแตกต่างจากก่อนการทดลองอย่างไม่มีนัยสำคัญทางสถิติ ด้านความรู้ ความเข้าใจทางสุขภาพ และด้านทักษะการตัดสินใจเลือกปฏิบัติที่ถูกต้อง แตกต่างจากก่อนการทดลองอย่างมีนัยสำคัญทางสถิติตามลำดับ ค่าเฉลี่ยพฤติกรรมสุุขภาพที่พึงประสงค์แตกต่างจากก่อนการทดลองอย่างมีนัยสำคัญทางสถิติและค่าเฉลี่ยความสุขแตกต่างจากก่อนการทดลองอย่างไม่มีนัยสำคัญทางสถิติ ผลการวิจัยนี้แสดงให้เห็นว่าระดับความรอบรู้ด้านสุขภาพด้านการเข้าถึงข้อมูลสุขภาพและบริการสุขภาพ ทักษะการสื่อสาร ทักษะการจัดการตนเอง การรู้เท่าทันสื่อควรมีการประชาสัมพันธ์ข้อมูลอย่างเหมาะสม ให้เหมาะสมกับอายุและระดับการศึกษาของผู้รับข้อมูล
75,การวิจัยเชิงบรรยายเพื่อศึกษาบทบาทการดูแลผู้ป่วยระยะสุดท้ายของอาสาสมัครสาธารณสุขประจำหมู่บ้านและพระสงฆ์ ร่วมกับพยาบาลวิชาชีพโรงพยาบาลส่งเสริมสุขภาพตำบลนาฝาย ตำบลนาฝาย อำเภอเมืองจังหวัดชัยภูมิ ผู้ร่วมวิจัยประกอบด้วย อาสาสมัครสาธารณสุขประจำหมู่บ้านที่ให้การดูแลผู้ป่วยที่บ้าน จำนวน 45 คน พระสงฆ์ จำนวน 3 รูป และพยาบาลวิชาชีพจากโรงพยาบาลส่งเสริมสุขภาพตำบลนาฝาย จำนวน 2 คน เครื่องมือที่ใช้ในการวิจัย ได้แก่ แบบทดสอบความรู้เกี่ยวกับการดูแลผู้ป่วยระยะสุดท้าย ทัศนคติของอาสาสมัครสาธารณสุขประจำหมู่บ้านต่อการดูแลผู้ป่วยระยะสุดท้าย การสังเกตแบบมีส่วนร่วม บันทึกภาคสนามแบบสัมภาษณ์แบบเจาะลึก เทปบันทึกเสียง และแบบประเมินความพึงพอใจของผู้ป่วยและญาติ ระยะเวลา ระหว่างเดือนพฤษภาคม พ.ศ. 2557 ถึงเดือนมีนาคม พ.ศ. 2558 วิเคราะห์ข้อมูลเชิงคุณภาพใช้การวิเคราะห์เนื้อหา ข้อมูลเชิงปริมาณวิเคราะห์โดยใช้สถิติเชิงพรรณนา ผลการวิจัย พบว่า 1 อาสาสมัครสาธารณสุขประจำหมู่บ้านมีบทบาทสำคัญในการดูแลผู้ป่วยระยะสุดท้าย ส่วนพยาบาลวิชาชีพมีบทบาทให้การสนับสนุนและมีส่วนร่วมในกรณีที่มีต้องการการดูแลที่ยุ่งยากซับซ้อน ความรู้ของอาสาสมัครสาธารณสุขประจำหมู่บ้านในการดูแลผู้ป่วยระยะสุดท้าย ก่อนและหลังดำเนินงาน มีความแตกต่างกันอย่างมีนัยสำคัญ ส่วนทัศนคติของอาสาสมัครสาธารณสุขประจำหมู่บ้านต่อการดูแลผู้ป่วยระยะสุดท้าย พบว่า อาสาสมัครสาธารณสุขประจำหมู่บ้านมีทัศนคติต่อการดูแลผู้ป่วยระยะสุดท้าย ก่อนและหลังดำเนินงานไม่แตกต่างกัน บทบาทการดูแลผู้ป่วยระยะสุดท้ายอาสาสมัครสาธารณสุขประจำหมู่บ้านให้การดูแลผู้ป่วยระยะสุดท้ายตามวิถีแบบพุทธร่วมกับพระสงฆ์ ความพึงพอใจของญาติและผู้ป่วย ส่วนใหญ่มีความเห็นว่า ดีใจที่พระมาเทศนาให้ทางสว่าง ได้มีโอกาสทำบุญ จากที่รู้สึกไม่ดีและทรุดลง กลับมีกำลังใจต่อสู้กับการเจ็บป่วย จากการประเมินความพึงพอใจ พบว่า ส่วนใหญ่มีระดับความพึงพอใจในระดับมากเห็นว่า การช่วยเหลือผู้ป่วยระยะสุดท้ายตามวิถีแบบพุทธ ของอาสาสมัครสาธารณสุขประจำหมู่บ้านและพระสงฆ์ช่วยให้ทางสว่างแก่ญาติและผู้ป่วย โดยเฉพาะปัญหาทางด้านจิตใจ และจิตวิญาณ
76,การวิจัยครั้งนี้มีวัตถุประสงค์เพื่อ 1 ศึกษาปัจจัยที่มีผลต่อการบริโภคอาหารของนักเรียนชั้นมัธยมศึกษาปีที่ 6 ในเขตอำเภอเมืองชุมพร จังหวัดชุมพร 2 ศึกษาพฤติกรรมการบริโภคอาหารของนักเรียนชั้นมัธยมศึกษาปีที่ 6 ในเขตอำเภอเมืองชุมพร จังหวัดชุมพร และ3 ศึกษาความสัมพันธ์ระหว่างปัจจัยที่มีผลต่อการบริโภคอาหารกับพฤติกรรมการบริโภคอาหารของนักเรียนชั้นมัธยมศึกษาปีที่ 6 ในเขตอำเภอเมืองชุมพร จังหวัดชุมพร ประชากรที่ใช้ในการศึกษานี้ คือ นักเรียนชั้นมัธยมศึกษาปีที่ 6 ในเขตอำเภอเมืองชุมพร จังหวัดชุมพรจำนวน 752คนระยะเวลาดำเนินการ เดือนพฤษภาคม กันยายน 2561 เครื่องมือที่ใช้ในการเก็บรวบรวมข้อมูล คือ แบบสอบถาม วิเคราะห์ข้อมูลโดยหาค่าร้อยละ ความถี่ ค่าเฉลี่ย ส่วนเบี่ยงเบนมาตรฐาน และการทดสอบความสัมพันธ์ด้วยค่าสัมประสิทธิ์สหสัมพันธ์เพียร์สัน
77,บทนำ งานกิจการนิสิตของคณะเภสัชศาสตร์ มหาวิทยาลัยมหาสารคาม มีหน้าที่หลักคือ ช่วยให้นิสิตมีความพร้อมในการศึกษา และช่วยพัฒนานิสิตเป็นคนที่สมบูรณ์ทั้ง 4 มิติ คือ ร่างกาย จิตใจ สังคม และปัญญา พร้อมเป็นผู้ประกอบวิชาชีพและอยู่ในสังคมอย่างมีความสุข เพื่อให้เข้าใจนิสิตมากขึ้น งานกิจการนิสิตจึงทำการประเมินความสุข ความเครียด และสาเหตุความเครียดของนิสิต วิธีการดำเนินการวิจัย งานวิจัยเชิงพรรณนา ศึกษาในนิสิตชั้นปีที่ 1-5 เทอม 1 ปีการศึกษา 2556 แจกแบบสอบถามนิสิตชั้นปีละ 60 คน รวมทั้งหมด 300 คน นิสิตตอบกลับ จำนวน 209 คน ร้อยละ 69.67 เก็บข้อมูลเดือน กรกฎาคม สิงหาคม 2556 ใช้แบบประเมินความเครียดด้วยตนเอง จำนวน 20 ข้อ ของกรมสุขภาพจิต กระทรวงสาธารณสุขและประเมินความสุขด้วย Visual Analogue Scale ผลการศึกษาวิจัย นิสิตเภสัชศาสตร์ 209 คน เป็นชั้นปี 1 จำนวน 60 คน ชั้นปีที่ 2 จำนวน 59 คน ชั้นปีที่ 3 จำนวน 40 คน ชั้นปีที่ 4 จำนวน 30 คน และชั้นปีที่ 5 จำนวน 20 คน เป็นเพศชาย 58 คน ร้อยละ 28.2 และเพศหญิง 148 ร้อยละ 71.8 ส่วนใหญ่ ร้อยละ 72.7 เข้าร่วมกิจกรรมของคณะบางครั้งถึงเป็นประจำ เกรดเฉลี่ย 3.55 0.37 ค่าใช้จ่ายเฉลี่ย 6 780.65 บาท เดือน ดัชนีมวลกายเฉลี่ย 20.85 3.37 กก. เมตร นิสิตทั้งหมดมีคะแนนความสุขเฉลี่ย 14.10 ซึ่งอยู่ในระดับดี โดยชั้นปีที่ 2 มีคะแนนความสุขสูงสุด 78.66 12.01 ขณะที่ชั้นปี 4 มีคะแนนความสุขต่ำสุด 69.53 22.34 คะแนนความเครียดภาพรวมเฉลี่ย 16.99 6.68 ซึ่งอยู่ในระดับปกติหรือไม่เครียด ชั้นปี 1 มีคะแนนความเครียดสูงสุด 18.08 6.15 คือมีความเครียดสูงกว่าปกติเล็กน้อย ชั้นปี 3 มีคะแนนความเครียดต่ำสุด 15.50 7.07 หรือระดับปกติ สาเหตุของความเครียดของนิสิตทั้งหมด 3 อันดับแรกคือ การเรียน สภาพสิ่งแวดล้อม และ 3 สุขภาพของตน สำหรับนิสิตชั้นปีที่ 1 ที่มีคะแนนความเครียดสูงสุด สาเหตุ 3 อันดับแรก คือ 1 การเรียน การปรับตัวกับสภาพแวดล้อม และ 3 สุขภาพของตนเอง สรุปผลการวิจัย นิสิตเภสัชศาสตร์ มหาวิทยาลัยมหาสารคามมีความสุขในระดับดี มีความเครียดระดับปกติหรือไม่เครียด โดยชั้นปี 1 มีระดับความเครียดสูงกว่าปกติเล็กน้อย โดยสาเหตุหลักของความเครียดของนิสิตทั้งหมด 3 อันดับแรก คือ การเรียน สภาพสิ่งแวดล้อม และสุขภาพของตนเอง
78,ประชาคมโลกมีผู้สูงอายุเพิ่มขึ้นอย่างรวดเร็ว ประเทศไทยก็เช่นเดียวกัน คุณภาพชีวิตที่ดีของเขาเหล่านั้นเป็นสิ่งสำคัญที่รัฐบาลต้องดูแล จึงได้กำหนดนโยบายหลายประการเพื่อส่งเสริมคุณภาพชีวิตดังกล่าว ซึ่งปัจจัยสำคัญ คือ การมีส่วนร่วมกิจกรรมทางสังคมของผู้สูงอายุ ที่สร้างคุณค่าในตนเองและป้องกันภาวะซึมเศร้า ดังนั้น วัตถุประสงค์ของการวิจัยนี้ เพื่อศึกษาระดับการมีส่วนร่วมในกิจกรรมทางสังคมของผู้สูงอายุ และเปรียบเทียบความแตกต่างของการมีส่วนร่วมในกิจกรรมทางสังคม โดยจำแนกตามความแตกต่างของระดับการศึกษา การมีผู้ช่วยเหลือในการเข้าร่วมกิจกรรมทางสังคม และการได้รับประโยชน์จากการเข้าร่วมกิจกรรมทางสังคม กลุ่มตัวอย่าง คือ ผู้สูงอายุที่อาศัยในบ้านซับประดู่และบ้านเขาไม้เกวียน ตำบลมวกเหล็ก อำเภอมวกเหล็ก จังหวัดสระบุรี จำนวน 105 คน คัดเลือกโดยการสุ่มอย่างง่ายและตามเกณฑ์คัดเข้า เครื่องมือที่ใช้ในการวิจัย คือ แบบสอบถามข้อมูลส่วนบุคคล แบบสอบถามการเข้าร่วมกิจกรรมทางสังคมของผู้สูงอายุ วิเคราะห์ข้อมูลด้วยสถิติเชิงบรรยาย การทดสอบค่าทีแบบอิสระ และการวิเคราะห์ความแปรปรวนทางเดียว ผลการศึกษา พบว่า คะแนนเฉลี่ยของการมีส่วนร่วมในกิจกรรมทางสังคมของผู้สูงอายุโดยรวมอยู่ในระดับปานกลาง และระดับการศึกษาที่แตกต่างกันไม่ทำให้ผู้สูงอายุเข้าร่วมกิจกรรมทางสังคมแตกต่างกันอย่างมีนัยสำคัญทางสถิติที่ระดับ .05 การมีผู้ช่วยเหลือผู้สูงอายุในการเข้าร่วมกิจกรรมทางสังคมที่ต่างกันและการได้รับประโยชน์จากการเข้าร่วมกิจกรรมทางสังคมที่ต่างกัน ทำให้ผู้สูงอายุเข้าร่วมกิจกรรมทางสังคมต่างกันอย่างมีนัยสำคัญทางสถิติที่ระดับ .05 ผลงานวิจัยนี้ เป็นหลักฐานเชิงประจักษ์ให้ผู้บริหารและทีมสุขภาพส่วนท้องถิ่นที่รับผิดชอบดูแลคุณภาพชีวิตผู้สูงอายุ จัดหาผู้ช่วยเหลือทางสังคม และจัดสวัสดิการด้านกิจกรรมทางสังคม เพื่อส่งเสริมให้ผู้สูงอายุสามารถเข้าร่วมกิจกรรมทางสังคมของชุมชนได้อย่างต่อเนื่องและยั่งยืนต่อไป
79,การวิจัยเพื่อพัฒนานี้มีวัตถุประสงค์เพื่อศึกษาปัญหาการดูแลและความต้องการด้านสุขภาพของผู้สูงอายุหลังเป็นโรคหลอด เลือดสมองและพัฒนาแผนการดูแลส าหรับผู้ดูแล ระยะที่ 1 เป็นการศึกษาเชิงคุณภาพปัญหาการดูแลและความต้องการด้านสุขภาพ ผู้สูงอายุโรคหลอดเลือดสมองทั้งหมดจำนวน 9 ราย ในเขตตำบลแม่ข้าวต้ม อำเภอเมือง เชียงราย ช่วงเดือนพฤศจิกายน 2560 ระยะที่ 2 เป็นการพัฒนาแผนการดูแลผู้สูงอายุโรคหลอดเลือดสมองสำหรับผู้ดูแลโดยใช้หลักฐานอ้างอิงเชิงประจักษ์ตามแนวทาง ของ the Joanna Briggs Institute Model of Evidence-based Healthcare มีการทบทวนเอกสารจากฐานข้อมูลอิเลคโทรนิกส์ ที่เผยแพร่เป็นภาษาไทยและภาษาอังกฤษ ระหว่าง 2551-2559 ประกอบด้วย systematic review 8 เรื่อง meta-analysis 2 เรื่อง และแนวปฏิบัติ 2 เรื่อง แผนการดูแลและเครื่องมือในการรวบรวมข้อมูลผ่านการทดสอบความเที่ยงตรง ได้ค่า CVI 1 หลังการ ประชาพิจารณ์และการปรับปรุง มีการทดสอบความเป็นไปได้ของแผนการดูแลในโครงการนำร่องกับผู้ดูแลซึ่งผ่านการอบรม 6 คน สมาชิกในครอบครัว 4 คน ในตำบลแม่ข้าวต้ม อำเภอเมือง เชียงราย ระหว่าง ธันวาคม 2560 ถึง กุมภาพันธ์ 2561 จากนั้นได้ ปรับปรุงแผนการดูแลและเครื่องมือที่ใช้ในการรวบรวมข้อมูลอีกครั้ง ผลการศึกษาพบว่า 1 กลุ่มตัวอย่างต้องการแผนการดูแลที่มี คุณภาพและผู้ดูแลซึ่งมีความรู้และทักษะในการดูแล 2 แผนการดูแลประกอบด้วยกิจกรรมส่งเสริมการปฏิบัติกิจวัตรประจำวัน กิจกรรมการรักษาต่อเนื่องและฟื้นฟูสุขภาพผู้สูงอายุโรคหลอดเลือดสมอง ซึ่งแผนการดูแลจะมีแนวปฏิบัติของกิจกรรมที่สำคัญ และมีผังภูมิในการนำแผนการดูแลสู่การปฏิบัติ
80,บทนำ ของเสียอันตรายประเภทสารเคมีในโรงพยาบาลมีผลกระทบต่อสุขภาพของผู้ปฏิบัติงานที่เกี่ยวข้องและก่อให้เกิดมลภาวะทั้งทาง ดิน ทางน้ำ และทางอากาศ ดังนั้นการจัดการของเสียอันตรายให้มีประสิทธิภาพ จึงจำเป็นอย่างยิ่งที่จะต้องมีความร่วมมือกันอย่างจริงจัง ทุกฝ่าย การวิจัยครั้งนี้ มีวัตถุประสงค์เพื่อศึกษาระดับและความสัมพันธ์ระหว่าง ความรู้ ทัศนคติและการมีส่วนร่วมของบุคลากรทาง การแพทย์ด้านแนวทางการจัดการของเสียอันตรายประเภทสารเคมีในโรงพยาบาลมหาวิทยาลัยรัฐ วัสดุและวิธีการ การศึกษาเป็นแบบ ศึกษาตัวแปรที่เกี่ยวของ ได้แก่ เพศ อายุ รายได้ต่อเดือน ระดับการศึกษา ตำแหน่งงาน ระยะเวลาในการปฏิบัติงาน และการรับรู้ข่าวสาร ความรู้เกี่ยวกับของเสียอันตราย ในการดำเนินการวิจัยครั้งนี้เป็นการวิจัยเชิงสำรวจ กลุ่มประชากรที่ใช้ในการวิจัย คือ บุคลากรทาง การแพทย์ในโรงพยาบาลมหาวิทยาลัยรัฐ จำนวน 278 คน ทำการวิเคราะห์ข้อมูลโดยใช้ค่าอัตราส่วนร้อยละ ค่าเฉลี่ย ค่าสูงสด ค่าต่ำสุด ส่วนเบี่ยงเบนมาตรฐาน ค่าสถิติ t-test การวิเคราะห์ความแปรปรวนทางเดียว ผลการศึกษา ผลการวิจัยพบว่า บุคลากรทางการแพทย์ ส่วนใหญ่ มีระดับความรู้เกี่ยวกับการจัดการของเสียอันตรายอยู่ในระดับปานกลาง ซึ่งเมื่อวิเคราะห์เปรียบเทียบค่าเฉลี่ยของระดับความรู้ จำแนกตามตัวแปรที่ศึกษาจะเปลี่ยนแปลงตาม เพศ รายได้ต่อเดือน ระดับการศึกษา และตำแหน่งงานอย่างมีนัยสำคัญทางสถิติที่ระดับ 0.05 และพบว่าระดับทัศนคติส่วนใหญ่อยู่ในระดับปานกลาง เมื่อวิเคราะห์เปรียบเทียบค่าเฉลี่ยของระดับทัศนคติจำแนกตามตัวแปรที่ ศึกษาจะเปลี่ยนแปลงตาม รายได้ต่อเดือน ระดับการศึกษา และตำแหน่งงานอย่างมีนัยสำคัญทางสถิติที่ระดับ 0.05 ส่วนการมีส่วนร่วมใน การจัดการของเสียอันตราย พบว่าส่วนใหญ่มีส่วนร่วมในระดับปานกลาง เมื่อวิเคราะห์เปรียบเทียบค่าเฉลี่ยของระดับการมีส่วนร่วมจำแนก ตามตัวแปรที่ศึกษาจะเปลี่ยนแปลงตาม เพศ ระดับการศึกษา ตำแหน่งงาน ระยะเวลาในการปฏิบัติงาน และการรับรู้ข่าวสารเกี่ยวกับ ปัญหาการจัดการของเสียอันตรายในโรงพยาบาลอย่างมีนัยสำคัญทางสถิติที่ระดับ 0.05 สรุปผล จากผลการศึกษาได้สรุปแนวทางใน การจัดการของเสียอันตรายในโรงพยาบาล โดยควรมีการให้ความรู้ ทัศนคติที่ดี และส่งเสริมการมีส่วนร่วมเกี่ยวกับการจัดการของเสีย อันตรายให้แก่บุคลากรทางการแพทย์ และบุคลากรทุกวิชาชีพที่ปฏิบัติงานในโรงพยาบาล ตัวอย่างเช่น การเผยแพร่ประชาสัมพันธ์โดย ผ่านเสียงตามสาย การจัดทำคู่มือหรือเอกสารแผ่นทับการจัดการของเสียอันตรายในโรงพยาบาล มีการฝึกอบรม การประชุมปฏิบัติการ การศึกษาดงานนอกสถานที่ และควรดำเนินการอย่างต่อเนื่องและจริงจัง เพื่อเพิ่มพูนความรู้ และทักษะบุคลากรทุกส่วนงาน เกี่ยวกับการ จัดการวางแผนด้านการกำจัดของเสียอันตรายในโรงพยาบาล
81,การวิจัยนี้มีวัตถุประสงค์เพื่อ 1 ประเมินศักยภาพชุมชนในการจัดการท่องเที่ยวเชิงวัฒนธรรมตลาด ซา-สุขใจ วิถีไทย-มอญ 2 ศึกษาพฤติกรรมของนักท่องเที่ยวที่เดินทางท่องเที่ยวตลาด ซา-สุขใจ วิถีไทย-มอญ 3 เสนอแนะแนวทางการพัฒนาศักยภาพชุมชนเพื่อการท่องเที่ยวเชิงวัฒนธรรมตลาด ซา-สุขใจ วิถีไทย-มอญตำบลดอนกระเบื้อง อำเภอโพธาราม จังหวัดราชบุรี ใช้ระเบียบวิธีวิทยาแบบผสมผสานเก็บข้อมูลจากการสำรวจชุมชน การสัมภาษณ์เชิงลึก การจัดประชุมกลุ่มย่อย และการทำแบบประเมินศักยภาพชุมชน กับกลุ่มผู้ให้ข้อมูลที่เลือกแบบเจาะจง ได้แก่ ผู้ช่วยเจ้าอาวาส ผู้นำชุมชน คณะกรรมการและสมาชิกตลาด ตัวแทนประชาชน ตัวแทนจากสำนักงานพัฒนาชุมชน จำนวน 50 คน และการใช้แบบสอบถามกับกลุ่มตัวอย่างที่เป็นนักท่องเที่ยว จำนวน 310 คน โดยใช้การสุ่มแบบบังเอิญ การวิเคราะห์ข้อมูลเชิงปริมาณใช้สถิติเชิงพรรณนา ได้แก่ ร้อยละ ค่าเฉลี่ย และค่าเบี่ยงเบนมาตรฐาน ส่วนข้อมูลเชิงคุณภาพใช้การวิเคราะห์เนื้อหา ผลการวิจัย พบว่า ชุมชนดอนกระเบื้องมีศักยภาพในการจัดการท่องเที่ยวเชิงวัฒนธรรมตลาด ซา-สุขใจ วิถีไทย-มอญโดยภาพรวมในระดับมาก โดยด้านศิลปวัฒนธรรมมีศักยภาพสูงที่สุด รองลงมาคือ ด้านลักษณะทางกายภาพ ด้านการรักษาคุณภาพและสิ่งแวดล้อม ด้านเศรษฐกิจและสังคม และด้านการบริหารการจัดการ นักท่องเที่ยวที่เดินทางท่องเที่ยวตลาด ซา-สุขใจ วิถีไทย-มอญส่วนใหญ่มีวัตถุประสงค์เพื่อการพักผ่อนและซื้อผลิตภัณฑ์ชุมชน เดินทางมาด้วยรถยนต์ส่วนตัวกับเพื่อนและครอบครัว มีความสนใจกิจกรรมเกี่ยวกับวิถีชีวิต และมีความพึงพอใจโดยรวมอยู่ในระดับมาก สำหรับแนวทางการพัฒนาศักยภาพชุมชนเพื่อการท่องเที่ยวเชิงวัฒนธรรมตลาด ซา-สุขใจ วิถีไทย-มอญ พบว่า ชุมชนควรมีการสำรวจและรวบรวมประวัติความเป็นมาวัฒนธรรมที่โดดเด่น วิถีชีวิต ภูมิปัญญา บุคคลสำคัญ เสริมสร้างความรู้ความเข้าใจและความตระหนักเกี่ยวกับการอนุรักษ์และสืบสานวัฒนธรรมไทย-มอญให้กับคนในชุมชนทุกระดับ และเสริมสร้างกระบวนการการมีส่วนร่วมของประชาชนและสร้างกระบวนการมีส่วนร่วมระหว่างชุมชนกับองค์การบริหารส่วนตำบลและหน่วยงานที่เกี่ยวข้อง
82,การศึกษานำร่องครั้งนี้มีวัตถุประสงค์เพื่อออกแบบนวัตกรรมการป้องกันควบคุมโรคมาลาเรีย โดยใช้การสื่อสารด้วยป้ายเตือนภัยระวังยุงนำมาลาเรียกัดสำหรับผู้ที่มีอาชีพเสี่ยงและมีพฤติกรรมเสี่ยง และป้ายแนะนำป้องกันยุงนำมาลาเรียกัดสำหรับกลุ่มเสี่ยงทั่วไป หญิงตั้งครรภ์ เด็กก่อนวัยเรียน ผู้ทำอาชีพสวนยางพารา การศึกษานี้ใช้กระบวนการการคิดเชิงออกแบบของแสตนฟอร์ดและกระบวนการตลาดเชิงสังคม โดยผ่านการเล่าเรื่องสำหรับป้ายที่ออกแบบดังกล่าวให้แก่กลุ่มตัวอย่างที่คัดเลือกแบบเจาะจง จำนวน 30 คน เป็นเพศชาย 15 คน เพศหญิง 15 คน ในระหว่างเดือนมกราคม-กุมภาพันธ์ 2561 ในพื้นที่ศึกษานำร่องซึ่งเคยมีการระบาดของโรคมาลาเรีย ตำบลนาคา อำเภอสุขสำราญ จังหวัดระนอง ป้ายดังกล่าวเป็นเครื่องมือสื่อสารที่สำคัญในการเพิ่มความตระหนักให้แก่กลุ่มเสี่ยงในด้านการป้องกันตนเองไม่ให้ยุงก้นปล่องพาหะนำโรคมาลาเรียกัด ผลที่ได้จากการประเมินทัศนคติของกลุ่มตัวอย่างต่อป้ายเตือนภัยและป้ายแนะนำ พบว่ากลุ่มตัวอย่างมีระดับคะแนนเฉลี่ยสูงในทุกประเด็นข้อคำถามเกี่ยวกับรูปภาพ ข้อความ และสีที่สื่อสาร ซึ่งสะท้อนให้เห็นถึงทัศนคติที่ดีต่อการใช้ป้ายเตือนภัยระวังยุงนำมาลาเรียกัด ป้ายสีเหลือง มากกว่าการใช้ป้ายแนะนำป้องกันยุงนำมาลาเรียกัด ป้ายสีฟ้า ในขณะที่ คะแนนเฉลี่ยของกลุ่มตัวอย่างเพศชายและเพศหญิงต่อป้ายเตือนภัยและป้ายแนะนำแตกต่างอย่างไม่มีนัยสำคัญทางสถิติ ซึ่งแสดงให้เห็นว่าประเด็นเพศนั้นไม่ได้มีอิทธิพลต่อทัศนคติในการใช้ป้ายเตือนภัยและป้ายแนะนำทั้งในด้านรูปภาพ ข้อความและสีที่สื่อสารให้แก่กลุ่มเสี่ยงที่แตกต่างกันในชุมชน กลุ่มตัวอย่างทุกเพศสามารถเข้าถึงนวัตกรรมการป้องกันควบคุมโรคมาลาเรียโดยถือเป็นสินค้าและบริการสาธารณะที่ไม่มีการหวงกันและไม่มีคู่แข่งแก่งแย่งสำหรับการบริโภคของประชาชนตามหลักเศรษฐศาสตร์
83,การวิจัยกึ่งทดลองแบบวัดสองกลุ่มก่อนและหลังการทดลองนี้มีวัตถุประสงค์เพื่อศึกษาผลของการให้คำปรึกษาแบบคู่และการสนับสนุนของสามีต่อระดับความเข้มข้นของเลือดในสตรีตั้งครรภ์มุสลิมที่มีภาวะโลหิตจางจากการขาดธาตุเหล็ก กลุ่มตัวอย่างเป็นสตรีตั้งครรภ์มุสลิมที่มีภาวะโลหิตจางที่มารับบริการที่แผนกฝากครรภ์โรงพยาบาลกะพ้อ จังหวัดปัตตานี จำนวน 56 ราย คัดเลือกกลุ่มตัวอย่างด้วยเทคนิคการสุ่มตามคุณสมบัติที่กำหนด กำหนดให้ 28 คนแรกเป็นกลุ่มควบคุม ได้รับการพยาบาลตามปกติระยะเวลา 8 สัปดาห์ หลังจากนั้นประเมินระดับความเข้มข้นของเลือด และ 28 คนหลังเข้ากลุ่มทดลองได้รับการให้คำปรึกษาแบบคู่และการสนับสนุนของสามีเป็นระยะเวลา 8 สัปดาห์ แล้วประเมินระดับความเข้มข้นของเลือดหลังการทดลอง เครื่องมือที่ใช้ในการวิจัยครั้งนี้ คือ 1 แบบสอบถามข้อมูลทั่วไปของสตรีตั้งครรภ์ และ 2 โปรแกรมการให้คำปรึกษาแบบคู่และการสนับสนุนของสามี ซึ่งผ่านการตรวจสอบความตรงเชิงเนื้อหาจากผู้ทรงคุณวุฒิจำนวน 3 ท่าน ได้ค่าดัชนีความตรงเชิงเนื้อหาเท่ากับ 0.83 และวิเคราะห์ข้อมูลทั่วไปด้วยสถิติแจกแจงความถี่ ร้อยละ ทดสอบสมมติฐานการวิจัยด้วยสถิติ independent t-test และ paired t-test ผลการวิจัยพบว่า ภายหลังการทดลองกลุ่มทดลองมีระดับความเข้มข้นของเลือดสูงกว่าก่อนทดลองและสูงกว่ากลุ่มควบคุมอย่างมีนัยสำคัญทางสถิติ ดังนั้นพยาบาลแผนกฝากครรภ์สามารถนำโปรแกรมนี้ไปใช้ในการดูแลสตรีตั้งครรภ์มุสลิมที่มีภาวะโลหิตจางจากการขาดธาตุเหล็กเพื่อเพิ่มระดับความเข้มข้นของเลือดได้
84,การวิจัยเชิงพรรณนาครั้งนี้ มีวัตถุประสงค์เพื่อศึกษาพฤติกรรมป้องกันโรคหัวใจและหลอดเลือดในพนักงานทำความสะอาดวัยก่อนหมดประจำเดือน และศึกษาความสัมพันธ์ระหว่างการรับรู้ความรุนแรงของโรคหัวใจและหลอดเลือด การรับรู้โอกาสเสี่ยงต่อการเกิดโรค การรับรู้ความคาดหวังในประสิทธิผลเมื่อปฏิบัติพฤติกรรมการรับรู้สมรรถนะแห่งตนในการปฏิบัติพฤติกรรมเพื่อป้องกันโรคหัวใจและหลอดเลือดและพฤติกรรมป้องกันโรคหัวใจและหลอดเลือด โดยใช้ทฤษฏีแรงจูงใจเพื่อการป้องกันโรค The Protection Motivation Theory ของ Roger เป็นกรอบแนวคิดในการทำวิจัย กลุ่มตัวอย่าง ได้แก่ พนักงานทำความสะอาดวัยก่อนหมดประจำเดือนจำนวน 123 คนโดยการเลือกกลุ่มตัวอย่างตามสะดวก ตามคุณสมบัติที่กำหนดจากการสุ่มอย่างง่าย ในการเลือกโรงพยาบาลตติยภูมิ 3 แห่ง ในกรุงเทพมหานครและปริมณฑลและวิเคราะห์ข้อมูลโดยใช้สถิติเชิงบรรยายและสถิติสัมประสิทธ์สหสัมพันธ์ของเพียร์สัน ผลการวิจัยพบว่า พฤติกรรมการป้องกันโรคหัวใจและหลอดเลือดของพนักงานทำความสะอาดวัยก่อนหมดประจำเดือนในภาพรวมอยู่ในระดับดีได้แก่ ด้านการบริโภคอาหาร การออกกำลังกายและการจัดการความเครียดอยู่ในระดับดีนอกจากนี้พบว่าการรับรู้ความรุนแรงของโรคการรับรู้โอกาสเสี่ยงต่อการเกิดโรคและการรับรู้สมรรถนะแห่งตนในการป้องกันโรคหัวใจและหลอดเลือดมีความสัมพันธ์ทางบวกกับพฤติกรรมป้องกันโรคหัวใจและหลอดเลือดอย่างมีนัยสำคัญทางสถิติ ดังนั้นในการ ศึกษาครั้งต่อไปควรนำตัวแปรที่มี ความสัมพันธ์กับพฤติกรรมป้องกันโรคหัวใจและหลอดเลือด มาจัดทำเป็นโปรแกรมส่งเสริมสุขภาพ ในกลุ่มพนักงานทำความสะอาดเพื่อก่อให้เกิดการปรับเปลี่ยนพฤติกรรมสุขภาพที่ดีต่อเนื่องต่อไป
85,การศึกษานี้ มีวัตถุประสงค์เพื่อศึกษาการรับรู้และการใช้ยาสมุนไพรในบัญชียาหลักแห่งชาติของผู้ป่วยนอกแผนกอายุรกรรมและแพทย์แผนปัจจุบันโรงพยาบาลพัทลุง โดยกลุ่มตัวอย่างเป็นผู้ป่วยนอกแผนกอายุรกรวม 396 คน และแพทย์แผนปัจจุบัน 60 คน เครื่องมือที่ใช้ในการเก็บรวบรวมข้อมูลคือ แบบสอบถามการรับรู้การใช้ยาสมุนไพรฯ วิเคราะห์ข้อมูลโดยใช้สถิติเชิงพรรณนา สถิติถดถอยอย่างง่ายและสถิติถดถอยพหุคูณ ผลการวิจัยพบว่าผู้ป่วยมีประสบการณ์การใช้ยาสมุนไพรในบัญชียาหลักแห่งชาติ ร้อยละ 83.60 และมีความต้องการใช้ยาถึงร้อยละ 80.30 แต่ได้รับการสั่งจ่ายยาเพียงร้อยละ 67.40 ทั้งนี้ ผู้ป่วยและแพทย์แผนปัจจุบันมีความรู้ คะแนนเฉลี่ย 8.85 ทัศนคติ การยอมรับ และการรับรู้ ต่อการใช้ยาสมุนไพรในบัญชียาหลักแห่งชาติในระดับสูง เมื่อพิจารณาปัจจัยที่มีความสัมพันธ์ต่อการรับรู้การใช้ยาสมุนไพรฯพบว่า 1 การยอมรับการใช้ยาสมุนไพรฯ ในผู้ป่วย 2 การยอมรับการสั่งจ่ายยาสมุนไพรฯ ในแพทย์แผนปัจจุบัน และ 3 ปัจจัยเอื้อและปัจจัยเสริมการใช้ยาสมุนไพรฯ มีความสัมพันธ์ต่อการรับรู้การใช้ยาสมุนไพรฯ อย่างมีนัยสำคัญทางสถิติ การศึกษาในครั้งนี้พบว่าผู้ป่วยและแพทย์แผนปัจจุบันมีการรับรู้สูงในเรื่องการใช้ยาสมุนไพรในบัญชียาหลักแห่งชาติ แสดงถึงความพร้อมต่อการสนับสนุนให้มีการใช้ยาสมุนไพรในบัญชียาหลักแห่งชาติ เพิ่มขึ้นตามนโยบายของประเทศ
86,การศึกษาเชิงพรรณนานี้มีวัตถุประสงค์ เพื่อประเมินระดับการเข้าถึงบริการสุขภาพตามชุดสิทธิประโยชน์ของผู้สูงอายุ และหาความสัมพันธ์ระหว่างปัจจัยระดับบุคคล ปัจจัยโครงสร้างทางสังคม ปัจจัยด้านเศรษฐกิจ และปัจจัยทางสังคมจิตวิทยากับการเข้าถึงบริการสุขภาพตามชุดสิทธิประโยชน์ เก็บรวบรวมข้อมูล โดยสัมภาษณ์ผู้สูงอายุที่ติดสังคมและติดบ้าน จำนวน 200 คน วิเคราะห์ข้อมูลโดยใช้สถิติเชิงพรรณนาหาความสัมพันธ์ระหว่างตัวแปรโดยใช้ไคสแควร์ และการถดถอยโลจิสติก ที่ระดับนัยสำคัญ 5 พร้อมทั้งหาค่า 95 CI ของ OR ผลการวิจัย พบผู้สูงอายุเพศหญิง ร้อยละ 68.0 เป็นผู้สูงอายุวัยต้น 60-69 ปี ร้อยละ 65.5 มีอายุเฉลี่ย 68.1 ปี อาศัยอยู่โดยลำพัง ร้อยละ 7.5 และมีสมาชิกเฉลี่ย 4 คนต่อครัวเรือน ผู้สูงอายุส่วนใหญ่อาศัยอยู่บ้านตนเองและนับถือศาสนาพุทธ ร้อยละ 61.5 มีการศึกษาระดับประถมศึกษา ร้อยละ 62.5 เป็นผู้สูงอายุที่ยังทำงานอยู่ ร้อยละ 75.0 มีการเข้าร่วมกิจกรรมในชุมชน สำหรับบุคคลที่ให้ความช่วยเหลือเมื่อเจ็บป่วย ร้อยละ 72.5 เป็นบุคคลในครอบครัว และ ร้อยละ 37.5 เป็นบุคลากรทางสาธารณสุข ผู้สูงอายุมีโรคประจำตัว ร้อยละ 68.0 มีการรับรู้และการเข้าถึงบริการสุขภาพตามชุดสิทธิประโยชน์โดยรวมอยู่ในระดับมาก ร้อยละ 56.5 และ 59.0 ตามลำดับ ปัจจัยที่มีความสัมพันธ์กับการเข้าถึงบริการสุขภาพตามชุดสิทธิประโยชน์อย่างมีนัยสำคัญที่ระดับความเชื่อมั่น 95 คือ อายุ เพศ ศาสนา การเข้าร่วมกิจกรรมในชุมชน โรคประจำตัว การได้รับการดูแลจากบุคลากรทางสาธารณสุขเมื่อเจ็บป่วย และการรับรู้สิทธิประโยชน์ด้านสุขภาพ
87,บทความนี้กล่าวถึงสาระสำคัญสำหรับงานวิจัยด้านการค้นคืนภาพ อันประกอบด้วยความรู้เบื้องต้น ของศาสตร์ที่เกี่ยวกับภาพดิจิทัล โครงสร้างของระบบค้นคืนภาพ การจำแนกคุณลักษณะสำคัญของภาพ การพิจารณา ความเหมือนกันของภาพ การเปรียบเทียบความแตกต่างของภาพ เครื่องมือประเมินสำหรับวัดประสิทธิภาพของ ระบบค้นคืนภาพ ได้แก่ การวัดค่าความถูกต้องและความแม่นยำของระบบ
88,โรคหนอนพยาธิยังคงเป็นปัญหาการสาธารณสุขของประเทศที่กำลังพัฒนาทั่วโลก โดยเฉพาะในประเทศเขตร้อนชื้น รวมทั้งประเทศไทยที่ยังส่งผลกระทบต่อสุขภาพของประชาชนกลุ่มเปราะบางในพื้นที่ห่างไกลและทุรกันดาร หนึ่งในนั้นคือกลุ่มเด็กและเยาวชน จากการส่งอุจจาระตรวจหาไข่พยาธิ ด้วยวิธี Modified Kato thick smear และตรวจนับไข่พยาธิด้วยวิธี Modified Kato Katz ของนักเรียนในโรงเรียนภายใต้โครงการพัฒนาเด็กและเยาวชนในถิ่นทุรกันดาร ตามพระราชดำริฯ พื้นที่จังหวัดบุรีรัมย์และสุรินทร์ 12 แห่ง ในช่วงเดือนพฤษภาคม ถึง เดือนสิงหาคม พ.ศ. 2562 ตั้งแต่ระดับชั้นอนุบาลถึงมัธยมศึกษาปีที่ 3 จำนวน 1 720 ราย พบอัตราความชุกของการติดหนอนพยาธิ 27 ราย ร้อยละ 1.57 ช่วงอายุที่ตรวจพบมากที่สุด คือ 6-8 ปี โดยพบในกลุ่มเพศชายมากกว่าเพศหญิง ชนิดหนอนพยาธิที่มีการติดเชื้อสูงสุด 3 ลำดับ คือ พยาธิปากขอ 13 ราย ร้อยละ 0.76 พยาธิใบไม้ตับ 6 ราย ร้อยละ 0.35 และพยาธิแส้ม้า 3 ราย ร้อยละ 0.17 ความรุนแรงของโรคพยาธิปากขออยู่ระดับต่ำ ค่าเฉลี่ยของจำนวนไข่พยาธิปากขอ 207 ฟอง และโรคพยาธิใบไม้ตับอยู่ระดับต่ำ ค่าเฉลี่ยของจำนวนไข่พยาธิใบไม้ตับ 84.33 ฟอง จากการประเมินความรู้และพฤติกรรมสุขภาพของนักเรียนในระดับชั้นประถมศึกษาปีที่ 4 ถึงมัธยมศึกษาปีที่ 3 จำนวน 905 คน พบว่านักเรียนมีความรู้เกี่ยวกับโรคหนอนพยาธิอยู่ในเกณฑ์ดี แต่นักเรียนบางส่วนมีการปฏิบัติตนเสี่ยงต่อการติดโรคหนอนพยาธิ โดยบริโภคอาหารแบบไม่สุก มีสุขลักษณะส่วนบุคคลไม่เหมาะสม นักเรียนเพียงร้อยละ 49.39 ส่งอุจจาระตรวจคัดกรองหาไข่พยาธิเป็นประจำ ทำให้ไม่สามารถระบุการติดโรคและชนิดพยาธิในนักเรียนส่วนหนึ่งได้ ผลการศึกษาในครั้งนี้บอกถึงแนวโน้มสถานการณ์ของโรคหนอนพยาธิ ความรู้ที่ถูกต้องและพฤติกรรมความเสี่ยงของนักเรียนในโรงเรียนโครงการตามพระราชดำริฯ จังหวัดบุรีรัมย์และสุรินทร์ จึงควรมีแผนการพัฒนาการสร้างความเข้มแข็งและต่อเนื่อง ให้แก่กิจกรรมสร้างความรอบรู้เพื่อสร้างเสริมพฤติกรรมอนามัยที่ยั่งยืนในการป้องกันการติดโรคหนอนพยาธิซ้ำและลดการแพร่กระจาย
89,การศึกษานี้มีวัตถุประสงค์เพื่อศึกษาเปรียบเทียบความต้านทานการแตกหักของการมีและไม่มีรูเปิดสกรูบนครอบฟันโมโนลิธิคเซอร์โคเนียที่มีความโปร่งแสงสูงยี่ห้อเซอร์คอนเอกซ์ทีเอ็มแอลและยี่ห้อคาตานะเอสทีเอ็มแอลบนรากเทียม โดยขึ้นรูปชิ้นงานครอบฟันกรามน้อยบนซี่ที่หนึ่งด้วยกระบวนการแคด แคมเป็นครอบฟันที่มีและไม่มีรูเปิดสกรูยึดบนหลักยึดรากเทียม จำนวน 40 ชิ้น แบ่งเป็น 4 กลุ่ม กลุ่มละ 10 ชิ้น ได้แก่ กลุ่มที่ 1 เซอร์คอนเอกซ์ทีเอ็มแอลที่มีรูเปิดสกรู กลุ่มที่ 2 เซอร์คอนเอกซ์ทีเอ็มแอลที่ไม่มีรูเปิดสกรู กลุ่มที่ 3 คาตานะเอสทีเอ็มแอลที่มีรูเปิดสกรู และกลุ่มที่ 4 คาตานะเอสทีเอ็มแอลที่ไม่มีรูเปิดสกรู ชิ้นงานทุกชิ้นจะผ่านกระบวนการเปลี่ยนแปลงอุณหภูมิร้อนเย็นเป็นจังหวะที่อุณหภูมิ 5 องศาเซลเซียส 30 วินาที สลับกับอุณหภูมิ 55 องศาเซลเซียส 30 วินาที เป็นจำนวน 10 000 รอบ โดยมีระยะพักที่อุณหภูมิห้อง 30 วินาที และให้แรงแบบวัฏจักรด้วยการวางหัวกดเหล็กกล้าไร้สนิมปลายมนกลมบนกึ่งกลางสันขวางของครอบฟันในแนวดิ่ง ให้แรงกด 50 นิวตัน ความถี่ 4 เฮิรตซ์ จำนวน 250 000 รอบ ก่อนทดสอบความต้านทานการแตกหักด้วยเครื่องทดสอบสากล ด้วยการใช้หัวกดเหล็กกล้าไร้สนิมปลายมนกลมวางบนกึ่งกลางสันขวางของครอบฟันในแนวดิ่ง ที่ความเร็วหัวกด 0.5 มิลลิเมตรต่อนาที จนกระทั่งครอบฟันแตกหัก แล้วนำชิ้นงานไปวิเคราะห์พื้นผิวรอยแตกหักด้วยกล้องจุลทรรศน์อิเล็กตรอนแบบส่องกราด ข้อมูลที่ได้จะนำไปวิเคราะห์ด้วยสถิติวิเคราะห์ความแปรปรวนสองทางและการทดสอบที ผลการวิเคราะห์ความแปรปรวนสองทางพบว่าครอบฟันที่มีรูเปิดสกรู CS และ KS มีค่าเฉลี่ยความต้านทานการแตกหักแตกต่างจากครอบฟันที่ไม่มีรูเปิดสกรู CNS และ KNS อย่างมีนัยสำคัญทางสถิติ และค่าเฉลี่ยความต้านทานการแตกหักระหว่างครอบฟันยี่ห้อเซอร์คอนเอกซ์ทีเอ็มแอลและยี่ห้อคาตานะเอสทีเอ็มแอลแตกต่างอย่างไม่มีนัยสำคัญทางสถิติ ทั้งนี้จากการทดสอบทีพบว่าค่าเฉลี่ยความต้านทานการแตกหักของการมีรูเปิดสกรูบนครอบฟันทั้งสองยี่ห้อแตกต่างกันอย่างมีนัยสำคัญทางสถิติ ส่วนค่าเฉลี่ยความต้านทานการแตกหักของการไม่มีรูเปิดสกรูบนครอบฟันทั้งสองยี่ห้อแตกต่างอย่างไม่มีนัยสำคัญทางสถิติ และเมื่อวิเคราะห์ค่าเฉลี่ยความต้านทานการแตกหักของครอบฟันยี่ห้อเดียวกันในกรณีที่มีและไม่มีรูเปิดสกรูพบว่าครอบฟันแต่ละยี่ห้อมีค่าเฉลี่ยความต้านทานการแตกหักแตกต่างกันอย่างมีนัยสำคัญทางสถิติ จึงสรุปได้ว่าการมีรูเปิดสกรูบนครอบฟันโมโนลิธิคเซอร์โคเนียที่มีความโปร่งแสงสูงมีค่าความต้านทานการแตกหักน้อยกว่าการไม่มีรูเปิดสกรูบนครอบฟัน อย่างไรก็ตามไม่พบความแตกต่างของค่าเฉลี่ยความต้านทานการแตกหักของการไม่มีรูเปิดสกรูบนครอบฟันทั้งสองยี่ห้อ
90,การวิเคราะห์ด้านปัจจัยมนุษย์แสดงให้เห็นว่ากลุ่มตัวอย่างไม่สามารถสวมใส่อุปกรณ์ช่วยหายใจสำหรับอพยพอัคคีภัยด้วยเวลาที่จำกัด ในการศึกษาครั้งนี้อุปกรณ์รุ่นที่ 1 และ 2 ที่ออกแบบโดยบริษัทวิสาหกิจขนาดย่อม ได้นำมาเปรียบเทียบเพื่อที่จะประเมินสมรรถนะของการออกแบบส่วนประกอบต่างๆ คนทำงานในสำนักงานจำนวน 60 คนเข้ามาทดสอบในห้องจำลองที่เต็มไปด้วยควัน หลังจากนั้นจึงวิเคราะห์พฤติกรรมและใช้แบบสอบถาม ผลปรากฎว่าผู้ทดลองจากผลิตภัณฑ์รุ่นที่ 2 สามารถสวมใส่ได้รวดเร็วในหลายๆ งาน ครึ่งหนึ่งของงานในผลิตภัณฑ์รุ่นที่ 1 จะมีค่าความผิดพลาดสูงกว่าอย่างมีนัยสำคัญ มากไปกว่านั้นผู้ทดสอบให้คะแนนผลิตภัณฑ์รุ่นที่ 2 ว่าใช้งานง่ายกว่ารุ่นแรก 15 ดังนั้นมีความเป็นไปได้ในการที่จะออกแบบอุปกรณ์ที่ใช้งานง่าย มีวิธีการใช้ที่ชัดเจนในการสวมใส่ภายใต้เวลา 30 วินาที
91,โปรรูท เอ็มทีเอเป็นวัสดุแคลเซียมซิลิเกตซีเมนต์ชนิดดั้งเดิม นิยมใช้เป็นวัสดุปิดทับเนื้อเยื่อใน มีคุณสมบัติเด่นคือเข้ากับเนื้อเยื่อได้ดี ผลการรักษามีความสำเร็จสูง แต่มีข้อด้อย คือ ราคาสูง และฟันอาจเปลี่ยนสี ในปัจจุบันมีวัสดุใหม่ในกลุ่มเดียวกันชื่อ ไบโอเดนทีนที่แก้ไขข้อด้อยของ โปรรูท เอ็มทีเอ เนื่องจากการศึกษาที่ใช้ไบโอเดนทีนทางคลินิกยังมีน้อย การศึกษานี้มีวัตถุประสงค์เพื่อ เปรียบเทียบผลการรักษาระหว่างการใช้ไบโอเดนทีนกับโปรรูท เอ็มทีเอเป็นวัสดุปิดทับในการรักษาด้วยวิธีตัดเนื้อเยื่อในบางส่วนในฟันแท้ที่ผุลึกถึงเนื้อเยื่อใน ในผู้ใหญ่ เป็นการศึกษาทางคลินิกแบบสุ่มที่มีกลุ่มควบคุม ชนิดแสดงความไม่ด้อยกว่า กำหนดค่าความต่างของอัตราความสำเร็จไม่เกินร้อยละ10 ผู้ป่วยเข้าร่วมการศึกษา จำนวนฟัน 58 ซี่ สุ่มแบ่ง 2 กลุ่ม คือ โปรรูท เอ็มทีเอ และไบโอเดนทีน กลุ่มละ 29 ซี่ โทรสอบถามอาการปวดหลังการรักษา 24 ชั่วโมง 7 วัน และ 3 เดือน ติดตามอาการครั้งที่ 1ระยะเวลาเฉลี่ย 6.23 0.79 เดือน และครั้งที่ 2 ระยะเวลาเฉลี่ย 12.45 1.17 เดือน ผู้ป่วย 2 รายไม่มาติดตามผลการรักษา อัตราความสำเร็จของการรักษาโดยรวมเท่ากับร้อยละ 96.4 อัตราความสำเร็จกลุ่มโปรรูท เอ็มทีเอร้อยละ 92.6 และ ฟันกลุ่มไบโอเดนทีนร้อยละ 100 หลังการรักษา 24 ชั่วโมง ผู้ป่วยมักมีอาการเสียวฟัน อาการลดลงใน 1 สัปดาห์ และหายเป็นปกติในระยะเวลา 3 เดือน พบฟันเปลี่ยนสีอมเทา 8 ซี่ ในกลุ่มโปรรูท เอ็มทีเอ ไม่พบฟันเปลี่ยนสีในกลุ่มไบโอเดนทีน สรุป ที่ระยะเวลาเฉลี่ย 12.45 1.17 เดือน ไบโอเดนทีนสามารถเป็นวัสดุปิดทับเนื้อเยื่อในทางเลือกในการรักษาด้วยวิธีการตัดเนื้อเยื่อในออกบางส่วนในฟันแท้ในผู้ใหญ่ได้ ให้ผลสำเร็จไม่ด้อยไปกว่าโปรรูท เอ็มทีเอ
92,บทคัดย่อ วัตถุประสงค์ การควบคุมการทรงท่า เป็นปัจจัยสำคัญต่อการดำเนินชีวิตประจำวันเพื่อรักษาสมดุลของร่างกายและควบคุมการเคลื่อนไหว ปัจจุบันการตรวจโดยใช้การวิเคราะห์ด้วย force plate ได้รับการยอมรับว่าเป็นมาตรฐานแต่ยังคงมีข้อจำกัด การนำเทคโนโลยีเซ็นเซอร์ภายในโทรศัพท์สมาร์ทโฟนจึงอาจเป็นทางเลือกหนึ่ง การศึกษาครั้งนี้มีวัตถุประสงค์เพื่อศึกษาความตรงตามสภาพการณ์ของแอพพลิเคชันในสมาร์ทโฟนเทียบกับอุปกรณ์มาตรฐาน force plate วิธีการ อาสาสมัครสุขภาพดี อายุตั้งแต่ 20-72 ปี จำนวน 53 คน ประเมินความสามารถในการทรงท่าขณะยืน การทดสอบประกอบด้วยท่ายืนในสภาวะต่างๆ 6 สภาวะ คือท่ายืนตรง ท่ายืนต่อเท้า และท่ายืนขาเดียว การทดสอบทั้ง 3 แบบทำการทดสอบท่าละ 30 วินาที เริ่มจากในภาวะลืมตาและหลับตาตามลำดับ ผลการศึกษา ข้อมูลตัวแปรจากสมาร์ทโฟนในการทดสอบการทรงท่าทั้ง 6 สภาวะมีความสัมพันธ์อย่างมีนัยสำคัญกับค่าที่ได้จากอุปกรณ์ force plate ค่าสหสัมพันธ์สเปียร์แมนมีค่าระหว่าง 0.841-0.866 สรุป ผลการศึกษาชี้ให้เห็นว่าการประเมินการทรงท่าด้วยตัวแปรจากสมาร์ทโฟนแอพพลิเคชันมีความตรง ระดับดีเยี่ยมเมื่อเทียบกับอุปกรณ์มาตรฐาน จึงเป็นโอกาสในการพัฒนาระบบแอพพลิเคชันดังกล่าวต่อไปเพื่อให้สามารถนำมาใช้ในทางเวชปฏิบัติ อย่างไรก็ตามยังควรมีการศึกษาต่อไปเพื่อศึกษาความเที่ยงและความจำเพาะเมื่อใช้กับกลุ่มประชากรอื่น คำสำคัญ การทรงตัว การทรงท่า ความตรง เซ็นเซอร์ สมาร์ทโฟน
93,โรคริดสีดวงทวารเป็นโรคเกี่ยวกับความผิดปกติของหลอดเลือดดำบริเวณทวารหนักเกิดจากหลายสาเหตุ เช่น ท้องผูก รับประทานอาหารที่มีกากใยน้อย การตั้งครรภ์ ผู้ที่เป็นโรคริดสีดวงทวาร มักมีอาการเลือดออก อาการเจ็บปวดบริเวณทวารหนัก บวมและคันบริเวณทวารหนัก ทำให้ผู้ป่วยเกิด ความไม่สบายตัว เกิดความวิตกกังวล การรักษาโรคริดสีดวงทวารมีหลายวิธีและการรักษา ด้วยการใช้ยาสมุนไพรเป็นอีกวิธีหนึ่งที่ใช้ในการรักษาสมุนไพรที่ใช้ในการรักษาโรคริดสีดวงทวารต้องมีฤทธิ์ต้านการอักเสบ มีฤทธิ์ในการบำรุงหลอดเลือดดำ และมีฤทธิ์บรรเทาอาการปวด การรักษาด้วยยาสมุนไพรจึงเป็นอีกทางเลือกหนึ่งสำหรับผู้ป่วยในปัจจุบัน
94,บทความวิจัยนี้มีวัตถุประสงค์คือ 1 เพื่อศึกษากลไกและกระบวนการที่นำไปสู่การสร้างรูปแบบสวัสดิการชุมชนเมืองทางด้านสาธารณสุข ที่เกิดขึ้นจากฐานชุมชนเข้มแข็งในเขตกรุงเทพมหานคร 2 เพื่อศึกษาผลลัพธ์ที่เกิดขึ้นของสวัสดิการชุมชนเมืองทางด้านสาธารณสุขที่มีต่อคุณภาพชีวิตคนเมือง ที่สามารถเป็นแนวทางสู่การพัฒนาคุณภาพชีวิตของคนเมืองให้เกิดขึ้นอย่างยั่งยืนสอดคล้องกับบริบทการพัฒนามหานคร โดยการวิจัยเป็นการวิจัยเชิงคุณภาพ มีผู้ให้ข้อมูลประกอบด้วย 2 กลุ่มหลัก คือ 1 กลุ่มผู้นำของทั้งสองชุมชน จำนวน 12 คน 2 กลุ่มสมาชิกชุมชนทั้งสองชุมชน จำนวน 28 คน รวมทั้งสิ้น 40 คน เครื่องมือที่ใช้ในการเก็บรวบรวมข้อมูลประกอบด้วย 1 การศึกษาเอกสาร 2 การสังเกต 3 การสัมภาษณ์แบบเจาะลึก 4 การสัมภาษณ์แบบกลุ่ม ผลการศึกษาพบว่า 1 กลไกและกระบวนการที่นำไปสู่การสร้างรูปแบบสวัสดิการชุมชนเมืองทางด้านสาธารณสุขคือ อาสาสมัครสาธารณสุขกรุงเทพมหานคร อสส. กลุ่มผู้นำชุมชนและกลุ่มแกนนำอาสาสมัคร เครือข่ายความสัมพันธ์ทั้งภายในและภายนอกชุมชน 2 ผลลัพธ์ที่เกิดขึ้นของสวัสดิการชุมชนเมืองทางด้านสาธารณสุขที่มีต่อคุณภาพชีวิตคนเมืองคือ สมาชิกชุมชนเมืองทุกคนมีสุขภาพอนามัยที่ดีและได้รับบริการสาธารณสุขพื้นฐานและการปฐมพยาบาลเบื้องต้นอย่างรวดเร็ว การประสานงานด้านสุขภาพหรือสุขอนามัยภายในชุมชนกับเครือข่ายสถานพยาบาล และการระดมทรัพยากรทางการแพทย์จากเครือข่ายสถานพยาบาลโดยรอบชุมชน การเรียนรู้บทเรียนภาวะโรคอุบัติใหม่ และ การบริหารจัดการชุมชนเมื่อเกิดสถานการณ์โรคระบาดและโรคอุบัติใหม่ โควิด - 19
95,การวิจัยครั้งนี้เป็นการวิจัยผสมผสาน โดยเก็บข้อมูลวิจัยเชิงคุณภาพและเชิงปริมาณที่เกี่ยวข้องกับการบริหารบุคลากรสาธารณสุข เพื่อพัฒนาความรอบรู้ด้านสุขภาพและพฤติกรรมสุขภาพ ของประชาชนวัยทำงาน จังหวัดลำปาง การเก็บข้อมูลเชิงปริมาณ จากประชาชนวัยทำงาน จำนวน 400 คน ด้วยแบบสอบถามมาตราส่วนประมาณค่า 5 ระดับ และวิเคราะห์ข้อมูลโดยใช้โปรแกรม SPSS ในการหาสถิติขั้นพื้นฐาน และนำผลการวิเคราะห์ทั้งระดับความรู้ทางสุขภาพ การเข้าถึงข้อมูล และการปฏิบัติที่ถูกต้อง มาวิเคราะห์หาสาเหตุและผลที่นำมาซึ่งปัญหาสุขภาพตามกรอบแนวคิด PRECEDE-PROCEED ส่วนการเก็บข้อมูลเชิงคุณภาพ จากบุคลากรสาธารณสุขที่มีผลการดำเนินงานหมู่บ้านปรับเปลี่ยนพฤติกรรมสุขภาพ ระดับดีเยี่ยม จำนวน 15 คน ด้วยแบบสัมภาษณ์กึ่งโครงสร้างและการสนทนากลุ่ม และนำมาวิเคราะห์เชิงเนื้อหา ผลการวิจัยพบว่า 1. ประชาชนวัยทำงานมีความรู้ ความเข้าใจทางสุขภาพที่ถูกต้อง เกี่ยวกับหลักปฏิบัติตนตาม 3อ.2ส. อยู่ในระดับมาก การเข้าถึงข้อมูลและบริการสุขภาพตามหลัก 3อ.2ส. อยู่ในระดับปานกลาง การสื่อสารเพื่อเพิ่มความเชี่ยวชาญทางสุขภาพตามหลัก 3อ.2ส. อยู่ในระดับปานกลาง การจัดการเงื่อนไขทางสุขภาพของตนเองตามหลัก 3อ.2ส. อยู่ในระดับมาก การรู้เท่าทันสื่อและสารสนเทศเพื่อสุขภาพตามหลัก 3อ.2ส. อยู่ในระดับปานกลาง การตัดสินใจและเลือกปฏิบัติที่ถูกต้องตามหลัก 3อ.2ส. อยู่ในระดับมาก การมีส่วนร่วมกิจกรรมสุขภาพทางสังคมในช่วง 6 เดือนที่ผ่านมา ท่านเคยเข้าร่วมกิจกรรมที่เจ้าหน้าที่สาธารณสุขหรือคนในชุมชนจัดขึ้น อยู่ใน ระดับปานกลาง การดูแลพฤติกรรมสุขภาพตนเองตามหลัก 3อ.2ส. อยู่ในระดับมาก การบริหารบุคลากรสาธารณสุข เพื่อการพัฒนาความรอบรู้ด้านสุขภาพและพฤติกรรมสุขภาพของประชาชนวัยทำงาน จังหวัดลำปาง ประกอบด้วย 4 ประเด็น ตามการบริหารทรัพยากรบุคคล ได้แก่ 1 การสรรหาและคัดเลือกบุคลากรที่มีความรู้ ความสามารถเข้ามาทำงาน 2 การใช้บุคลากรสาธารณสุขให้เกิดประโยชน์สูงสุด 3 การบำรุงรักษาบุคลากรสาธารณสุขให้อยู่กับองค์กร 4 การพัฒนาให้มีความรู้ความสามารถ
96,วัตถุประสงค์ เพื่อพัฒนาระบบเฝ้าระวังการจำหน่ายยาห้ามจำหน่ายในร้านชำ การเฝ้าระวังฯ ผ่านนโยบายส่งเสริมการใช้ยาอย่างสมเหตุผลในชุมชน ตำบลเหล จังหวัดพังงา วิธีการ การวิจัยเชิงปฏิบัติการนี้ใช้กระบวนการ ตามหลักการของ RDU community ได้แก่ การประเมินชุมชน การประเมินปัญหาในพื้นที่ การคืนข้อมูลผู้ป่วยที่ได้รับผลกระทบจากยาในชุมชนโดยเภสัชกร การร่วมกันวิเคราะห์และประเมินสถานการณ์ ตลอดจนร่วมวางแผนจัดกิจกรรมซึ่งนำไปสู่การออกแบบระบบเฝ้าระวังฯ โดยเครือข่ายคุ้มครองผู้บริโภคด้านสาธารณสุข คบส. และการสร้างข้อตกลงร่วมกันระหว่างภาครัฐและเอกชนโดยประกาศธรรมนูญสุขภาพ การศึกษาวัดความรู้ก่อนและหลังการให้ความรู้แก่ผู้ประกอบการเกี่ยวกับพระราชบัญญัติยา พรบ. ยา และการให้ความรู้ประชาชนเกี่ยวกับการเลือกซื้อและใช้ยาที่ปลอดภัย การศึกษาแจกโปสเตอร์แสดงชนิดยาที่ขายได้และไม่ได้ในร้านชำแก่ร้านชำทุกร้าน จำนวน 27 ร้าน การศึกษาเก็บข้อมูลจำนวนร้านชำที่มีการจำหน่ายยาห้ามจำหน่าย 3 ครั้งห่างกันทุก 45 วัน ในช่วง 1 สิงหาคม 2563 ธันวาคม 2564 การวิเคราะห์ข้อมูลใช้สถิติ Mixed effects model ผลการวิจัย หลังดำเนินกิจกรรมตามโครงการพบว่า ร้านชำจำหน่ายยาห้ามจำหน่ายลดลงอย่างมีนัยสำคัญทางสถิติจากจำนวน 20 ร้านในการตรวจครั้งที่ 1 เหลือ 6 ร้านในการตรวจประเมินครั้งที่ 3 คะแนนความรู้ของผู้ประกอบการและประชาชนเพิ่มขึ้นอย่างมีนัยสำคัญทางสถิติจาก 9.59 2.20 เป็น 11.67 คะแนนเต็ม 16 คะแนน และจาก 19.02 3.36 เป็น 21.92 คะแนนเต็ม 28 คะแนน ตามลำดับ หลังจากการใช้ระบบเฝ้าระวังฯ ไม่พบการจำหน่ายยาปฏิชีวนะชนิดรับประทาน ยาสูตรผสม ยาชุด และยาหมดอายุ สรุป การพัฒนาระบบเฝ้าระวังฯ ผ่านนโยบาย RDU community ทั้ง 5 กิจกรรม ทำให้เกิดการแก้ปัญหาในเชิงระบบ โดยเป็นการเชื่อมโยงข้อมูลระหว่างโรงพยาบาลและชุมชนภายใต้การมีส่วนร่วมของทุกภาคส่วน ระบบเฝ้าระวังฯ ทำให้ผู้ประกอบการและประชาชนเกิดความรอบรู้ในการใช้ยาอย่างสมเหตุผลและส่งเสริมให้ตำบลเหลเป็นชุมชนต้นแบบปลอดยาที่ห้ามจำหน่ายในร้านชำได้
97,วัตถุประสงค์ เพื่อศึกษาระดับความตั้งใจในการเลือกรับยาที่ร้านยาของผู้ป่วยโรคเบาหวานชนิดที่ 2 และโรคความดันโลหิตสูงที่ได้รับการรักษาที่โรงพยาบาลศูนย์การแพทย์สมเด็จพระเทพรัตนราชสุดาฯ และปัจจัยที่ส่งผลต่อความตั้งใจดังกล่าว วิธีการ ตัวอย่างคือผู้ป่วยโรคเรื้อรัง 94 คนที่เข้ารับบริการที่โรงพยาบาลศูนย์การแพทย์สมเด็จพระเทพรัตนราชสุดาฯ ซึ่งเลือกมาด้วยวิธีสุ่มแบบสะดวก ผู้เข้าร่วมการศึกษาตอบแบบสอบถามด้วยตนเองเพื่อวัดตัวแปรที่ศึกษาพฤติกรรมการเลือกรับยาที่ร้านยาที่มีระบบบริการจ่ายยาต่อเนื่องตามใบสั่งยา ได้แก่ ความตั้งใจ ทัศนคติ การคล้อยตามกลุ่มอ้างอิง และการรับรู้การควบคุมพฤติกรรม ผลการศึกษา ผู้เข้าร่วมการศึกษามีความตั้งใจในการเลือกรับยาที่ร้านยาเฉลี่ยเท่ากับ 3.25 จากคะแนนเต็ม 5 การวิเคราะห์ความถดถอยเชิงพหุคูณพบว่า การคล้อยตามกลุ่มอ้างอิงและการรับรู้การควบคุมพฤติกรรมมีอิทธิพลต่อความตั้งใจในการเลือกรับยาที่ร้านยาที่มีระบบบริการจ่ายยาต่อเนื่องตามใบสั่งยาอย่างมีนัยสำคัญทางสถิติ โดยมีค่าสัมประสิทธิ์การถดถอยมาตรฐานเท่ากับ 0.20 และ 0.59 ตามลำดับ สำหรับทัศนคติในการเลือกรับยาที่ร้านยาที่มีระบบบริการจ่ายยาต่อเนื่องตามใบสั่งยาไม่มีอิทธิพลต่อความตั้งใจในการเลือกรับยาที่ร้านยา ปัจจัยทั้งหมดที่กล่าวมาสามารถร่วมกันทำนายความตั้งใจในการเลือกรับยาที่ร้านยาของผู้ป่วยโรคเรื้อรังได้ร้อยละ 73.2 สรุป การคล้อยตามกลุ่มอ้างอิงและการรับรู้การควบคุมพฤติกรรมมีอิทธิพลต่อความตั้งใจในการเลือกรับยาที่ร้านยาของผู้ป่วยโรคเบาหวานชนิดที่ 2 และโรคความดันโลหิตสูงที่ได้รับการรักษาที่โรงพยาบาลศูนย์การแพทย์สมเด็จพระเทพรัตนราชสุดาฯ
98,การพัฒนาวิธีการวิเคราะห์ปริมาณสารอินทรีย์ระเหยง่ายเบนซีน โทลูอีน เอทิลเบนซีน ไซลีน รวมเรียกว่า BTEX และ MTBE ในปัสสาวะด้วยเทคนิคเฮดสเปซ-โซลิดเฟสไมโครเอกซ์แทรกชัน พบว่าวิธีการมีความจําเพาะ ความไว ความถูกต้อง และ ความแม่นยําในการวัดสูง ได้กราฟมาตรฐานเป็นเส้นตรงช่วงความเข้มข้น 1- 25 นาโนกรัม ลิตร ค่าสัมประสิทธิ์ความสัมพันธ์ ของเบนซีน โทลูอีน เอทิลเบนซีน เมตา- พารา-ไซลีน ออร์โธ-ไซลีน และ MTBE เท่ากับ 0.9930 0.9953 และ 0.9968 ตามลําดับ ความถูกต้องในการวิเคราะห์สำหรับ BTEX และ MTBE มีค่าอยู่ในช่วงร้อยละ 94.1-105.6 และ ร้อยละ 97.4-98.0 ตามลําดับ การทดสอบความแม่นยําของวิธีการ ค่าเบี่ยงเบนมาตรฐานสัมพัทธ์ของการวิเคราะห์ซ้ำปริมาณ BTEX และ MTBE ในตัวอย่างปัสสาวะอยู่ในช่วงร้อยละ 4.9-12.8 และ 4.6-5.1 ตามลําดับ ค่าขีดต่ำสุดในการวัด สารเบนซีน โทลูอีน เอทิลเบนซีน เมตา- พารา-ไซลีน ออร์โธ-ไซลีน และ MTBE มีค่า 4.3 2.2 และ 3.6 พิโคกรัม ลิตร ตามลําดับ ผลการหาปริมาณ BTEX และ MTBE ในปัสสาวะของอาสาสมัคร 2 กลุ่ม พบว่ากลุ่มพนักงานที่ทํางานในสถานบริการน้ํามันเชื้อเพลิงมีปริมาณสาร MTBE และเบนซีน สูงกว่ากลุ่มที่ไม่ได้ทํางานสัมผัสสารอินทรีย์ระเหยง่าย แต่ปริมาณสารโทลูอีน เอทิลเบนซีน และ ไซลีน ไม่มีความแตกต่างกัน ดังนั้นวิธีการนี้เป็นวิธีที่เชื่อถือได้ง่าย สะดวกและไม่บาดเจ็บ จึงน่าจะเป็นประโยชน์ในการเฝ้าคุมทางชีวภาพและประเมินความเสี่ยง การรับสัมผัสสาร BTEX และ MTBE ในระดับต่ำจากการทํางานหรือจากสิ่งแวดล้อม เพื่อศึกษาติดตามผลกระทบของสารเหล่านี้ต่อสุขภาพ
99,การวิจัยครั้งนี้ศึกษาเชิงบรรยายความสัมพันธ์ระหว่างความรุนแรงของการกลั้นปัสสาวะไม่อยู่ความวิตกกังวลการสนับสนุนทางสังคมต่อคุณภาพชีวิตผู้ป่วยมะเร็งต่อมลูกหมากที่ผ่าตัดต่อมลูกหมากออกทั้งหมด กลุ่มตัวอย่างคือ ผู้ป่วยมะเร็งต่อมลูกหมากที่มารับการตรวจติดตามการรักษาหลังการผ่าตัดตั้งแต่ 3 เดือนขึ้นไป ที่หน่วยตรวจรักษาผู้ป่วยนอก หรือคลินิกพิเศษนอกเวลาราชการทางด้านศัลยศาสตร์ระบบทางเดินปัสสาวะ โรงพยาบาลศิริราช ระหว่างเดือนเมษายน - กรกฎาคม 2557 จำนวน 112 รายเก็บรวบรวมข้อมูลโดยใช้แบบบันทึกข้อมูลส่วนบุคคล แบบวัดความรุนแรงของการกลั้นปัสสาวะไม่อยู่ แบบวัดความวิตกกังวลแบบสอบถามวัดการสนับสนุนทางสังคมแบบพหุมิติ และแบบประเมินคุณภาพชีวิตผู้ป่วยมะเร็งต่อมลูกหมาก วิเคราะห์ความสัมพันธ์ด้วยสถิติสัมประสิทธิ์สหสัมพันธ์สเปียร์แมน ผลการวิจัยพบว่า คุณภาพชีวิตของผู้ป่วยมะเร็งต่อมลูกหมากที่ได้รับการผ่าตัดต่อมลูกหมากออกทั้งหมดอยู่ในระดับสูงมาก ความรุนแรงของการกลั้นปัสสาวะไม่อยู่และความวิตกกังวลมีความสัมพันธ์ทางลบกับคุณภาพชีวิต อย่างมีนัยสำคัญทางสถิติ .01 และ r .05 ตามลำดับ การสนับสนุนทางสังคมมีความสัมพันธ์ทางบวกกับคุณภาพชีวิต อย่างมีนัยสำคัญทางสถิติ
100,การวิจัยแบบภาคตัดขวางนี้มีวัตถุประสงค์เพื่อศึกษาปัจจัยที่มีความสัมพันธ์กับพฤติกรรมการป้องกันอันตรายของคนงานเก็บขยะ เก็รวบรวมข้อมูลระหว่างเดือนมิถุนายน ถึง ตุลาคม พ.ศ. 2562 จากคนงานเก็บขยะในเขตเทศบาลนครพิษณุโลก จังหวัดพิษณุโลก จำนวน 80 คน เครื่องมือที่ใช้ในการวิจัยเป็นแบบสอบถามทั้งหมด 6 ส่วน ตรวจสอบความตรงเชิงเนื้อหาโดยผู้ทรงคุณวุฒิ 3 ท่าน คำนวนค่าดัชนีความสอดคล้องระหว่างข้อคำถามและวัตถุประสงค์ ได้ค่าอยู่ระหว่าง 0.67-1.00 และคำนวนค่าความเชื่อมั่นโดยใช้สัมประสิทธิ์แอฟาครอนบาค เท่ากับ0.61-0.70 วิเคราะห์ข้อมูลโดยใช้สถิติไคสแควร์ การทดสอบของฟิชเชอร์ และสัมประสิทธ์สหสัมพันธ์แบบเพียร์สัน ผลการศึกษาพบว่า กลุ่มตัวอย่างมีความรู้ ทัศนคติ และพฤติกรรมเกี่ยวกับการป้องกันอันตรายอยู่ในระดับดีมากที่สุด ร้อยละ 58.7 83.8 และ 47.5 ตามลำดับ โดยปัจจัยที่มีความสัมพันธ์กับพฤติกรรมการป้องกันอันตรายอย่างมีนัยสำคัญทางสถิติ ได้แก่ เพศ สถานภาพสมรส ระดับการศึกษา ทัศนคติต่อการป้องกันอันตราย การได้รับการอบรม การได้รับข่าวสารด้านสุขภาพ การดำเนินงานด้านควาปลอดภัยของหน่วยงาน และการได้รับแรงสนับสนุนทางสังคม จากผลการวิจัยเสนอแนะว่า หน่วยงานควรจัดให้มีการจัดโปรแกรมอบรมคนงานเก็บขยะโดยมีเนื้อหาของการอบรมเกี่ยวกับการสร้างทัศนคติเชิงบวกต่อการป้องกันอันตราย การให้ข้อมูลข่าวสารด้านสุขภาพ การให้ข้อมูลการดำเนินงานด้านความปลอดภัยของหน่วยงาน ร่วมกับการจัดให้มีแรงสนับสนุนทางสังคม เพื่อให้เกิดพฤติกรรมการป้องกันอันตรายที่ดียิ่งขึ้น
101,การศึกษานี้มีวัตถุประสงค์เพื่อศึกษาความรู้ เจตคติ และพฤติกรรมด้านการบริหารจัดการวัคซีนและระบบลูกโซ่ความเย็นของบุคลากรในหน่วยบริการสาธารณสุข และศึกษาความสัมพันธ์ระหว่างตัวแปรดังกล่าว เก็บข้อมูลด้วยแบบสอบถามจากบุคลากรสาธารณสุขใน 8 จังหวัด คือ นครนายก นนทบุรี ปทุมธานี อ่างทอง สิงห์บุรี ลพบุรี สระบุรี และพระนครศรีอยุธยา จำนวน 677 คน ระหว่างเดือนมีนาคมถึงมิถุนายน พ.ศ. 2554 วิเคราะห์ข้อมูลโดยใช้สถิติเชิงพรรณาและการทดสอบแมนวิทนีย์ และการวิเคราะห์สหสัมพันธ์ใช้สัมประสิทธิ์สหสัมพันธ์แบบสเปียร์แมน กำหนดระดับนัยสำคัญที่ 0.05 ผู้ตอบแบบสอบถามร้อยละ 87 ทำงานในโรงพยาบาลส่งเสริมสุขภาพตำบล โดยเฉลี่ยทำงานด้านสาธารณสุข 17 ปี ส่วนผู้มีหน้าที่ดูแลรับผิดชอบเกี่ยวกับวัคซีนโดยตรงมีประสบการณ์การทำงานด้านวัคซีน 9 ปี คะแนนความรู้เฉลี่ยคือ 10.20 ค่าเบี่ยงเบนมาตรฐาน 1.98 พิสัย 1-15 ส่วนคะแนนเจตคติและพฤติกรรมเฉลี่ยมีค่า 77.65 ค่าเบี่ยงเบนมาตรฐาน 6.89 พิสัย 53-90 และ 44.56 ค่าเบี่ยงเบนมาตรฐาน 4.15 พิสัย 33-51 ตามลำดับ ความรู้ เจตคติและพฤติกรรมมีความสัมพันธ์กันในทางบวกอย่างมีนัยสำคัญทางสถิติที่ 0.05 ผลการศึกษาแสดงให้เห็นว่าความรู้และพฤติกรรมบางประการจำเป็นต้องได้รับการปรับปรุงอย่างเร่งด่วน เช่น การใช้ไอซ์แพคอย่างเหมาะสม การติดตามอุณหภูมิวัคซีนขณะเก็บรักษาและขนส่ง
102,วารสารอาหารและยา ฉบับเดือนพฤษภาคม-สิงหาคม 2563 15 การศึกษานี้เป็นแบบภาคตัดขวาง มีวัตถุประสงค์เพื่อศึกษา สถานการณ์การใช้ยากลุ่มโอปิออยส์ใน ประเทศไทยในช่วง 7 ปี ระหว่างปี 2555-2561 ปัญหาการเข้าถึงยากลุ่มโอปิออยส์ของผู้ป่วยในประเทศไทย และ ขอ้ เสนอแนะการบริหารจัดการยากลุ่มโอปอิ อยสเ์ พื่อเพิ่มการเขา้ ถึงยาในสถานพยาบาล เก็บขอ้ มูลจากฐาน ข้อมูลปริมาณการขายยากลุ่มโอปิออยส์ และใช้แบบสอบถามบุคลากรทางการแพทย์ในสถานพยาบาลทั่วประเทศ ที่มีใบอนุญาตจำหน่ายยาเสพติดให้โทษประเภท 2 และซื้อยากลุ่มโอปิออยส์ ผลการศึกษาสถานการณ์แนวโน้ม ปริมาณการใชย้ ากลุ่มโอปอิ อยสใ์ นชว่ ง 7 ป ี พบวา่ ยาโคเดอีน เมทาโดน มอรฟ์ นี เพทิดีน เฟนทานิล และออกซิโคโดน มีปริมาณการใช้ยากลุ่มโอปิออยส์ต่อโควตาที่ได้รับการจัดสรรที่ดีที่สุดคือในปี 2561 อย่างไรก็ตาม คิดเป็นเพียง รอ้ ยละ 52.7 เทา่ นั้น ซึ่งคา่ นี้จะแสดงถึงการเขา้ ถึงและระบบการจัดการที่ดีของยากลุ่มนี้ การกระจายการใชโ้ คเดอีน และมอร์ฟีนในโรงพยาบาลของรัฐประมาณร้อยละ 90 สำหรับหน่วยที่ใช้มากสุด ได้แก่ หน่วยการรักษาแบบประคับ ประคองร้อยละ 55.6 หน่วยวิสัญญี หน่วยระงับปวด และหน่วยบำบัดยาเสพติด ร้อยละ 38.0 32.8 และ 10.5 ตามลำดับ ซึ่งการเข้าถึงยาแต่ละชนิดพบว่า morphine oral morphine injection และ pethidine injection เข้าถึงได้ในระดับมาก ในขณะที่ fentanyl injection และ codeine เข้าถึงได้ปานกลาง ส่วน methadone และ oxycodone เข้าถึงได้น้อย ซึ่ง 5 ปัญหาสำคัญได้แก่ การไม่รับแลกเปลี่ยนหรือคืนยาหมดอายุ ข้อจำกัดในการแลกเปลี่ยนยาระหว่างโรงพยาบาลกรณียาใกล้หมด อายุหรือใช้ไม่ทัน ข้อจำกัดในการยืมยาระหว่างโรงพยาบาลกรณีขาดยาฉุกเฉิน การมีการปรับลดปริมาณ อนุมัติขายกรณียาขาดชั่วคราว และ กฎระเบียบที่ยุ่งยากและเปน็ ภาระในการทำลายยาหมดอายุของสถานพยาบาล สว่ นขอ้ เสนอสำคัญของการบริหารจัดการยาที่กลุ่มตัวอย่างแสดงความคิดเห็นไดแ้ ก ่ การเพิ่มเนื้อหาการเรียนการสอน เกี่ยวกับการใช้ยากลุ่มโอปิออยส์และกฎหมาย การแก้ไขกฎหมายให้มีการยืมยาระหว่างสถานพยาบาลภาครัฐ จัดอบรม จัดทำสื่อสร้างทัศนคติเชิงบวกและความรู้ความเข้าใจการใช้ยาอย่างถูกต้อง และจัดทำศูนย์ข้อมูลกลาง รองรับการแจ้งปริมาณยาใกล้หมดอายุ ดังนั้นจึงมีข้อเสนอแนะ ได้แก่ การปรับปรุงกฎหมายและระเบียบวิธีปฏิบัติ รวมทั้งการปรับระบบการทำงานและลดขั้นตอนการให้บริการโดยใช้เทคโนโลยีสารสนเทศ สร้างระบบ Node ยา และเครือข่ายเภสัชกรในแต่ละจังหวัด รวมทั้งให้ อย. เป็นศูนย์กลางในการประสานงานเครือข่ายและเจ้าภาพในการ จัดอบรมความรู้แก่บุคลากรทางการแพทย์
103,การตรวจเลือดผู้ป่วยก่อนการให้เลือดประกอบด้วยการตรวจหมู่เลือด ABO การตรวจหมู่เลือด Rh การตรวจกรองแอนติบอดีต่อเม็ดเลือดแดง และการตรวจความเข้ากันได้ของเลือด ทำให้ได้ข้อมูลความชุกหรืออุบัติการณ์ของหมู่เลือด ABO หมู่เลือด Rh และแอนติบอดีต่อเม็ดเลือดแดง ที่มีค่าแตกต่างกันขึ้นอยู่กับกลุ่มประชากรในแต่ละพื้นที่ วัตถุประสงค์ของการวิจัยเพื่อหาอุบัติการณ์ของหมู่เลือด ABO หมู่เลือด Rh แอนติบอดีต่อเม็ดเลือดแดง และแอนติบอดีจับอยู่บนเม็ดเลือดแดงของผู้ป่วยที่ไม่มีประวัติการรับเลือดหรือตั้งครรภ์ในโรงพยาบาลแกลง โดยการตรวจหมู่เลือด ABO การตรวจหมู่เลือด Rh การตรวจกรองแอนติบอดีต่อเม็ดเลือดแดง และการตรวจ direct antiglobulin test ด้วยวิธีหลอดทดลองมาตรฐาน จำนวนทั้งหมด 81 ราย ผลการวิจัย พบหมู่เลือด O 32 ราย หมู่เลือด B 26 ราย หมู่เลือด A 13 ราย หมู่เลือด AB 4 ราย และรายงานผลหมู่เลือด ABO ไม่ได้ 6 ราย พบหมู่เลือด Rh positive 80 ราย หมู่เลือด Rh negative 1 ราย และหมู่เลือด weak D positive 0 ราย พบการตรวจกรองแอนติบอดีต่อเม็ดเลือดแดงเป็นลบ 79 ราย และการตรวจกรองแอนติบอดีต่อเม็ดเลือดแดงเป็นบวก 2 ราย พบการตรวจ direct antiglobulin test เป็นลบ 81 ราย และการตรวจ direct antiglobulin test เป็นบวก 0 ราย การศึกษานำร่องสรุปได้ว่า อุบัติการณ์ของหมู่เลือด O มากที่สุดเท่ากับ 39.51 อุบัติการณ์ของหมู่เลือด Rh positive มากที่สุดเท่ากับ 98.77 อุบัติการณ์ของแอนติบอดีต่อเม็ดเลือดแดงเท่ากับ 2.47 และอุบัติการณ์ของแอนติบอดีจับอยู่บนเม็ดเลือดแดงเท่ากับ 0.00
104,บทคัดย่อ บทคัดย่อทำการประเมินความปลอดภัยของสารสกัดเมล็ดมะรุมด้วยเอทานอล โดยการทดสอบพิษเฉียบพลันและศึกษาความเป็นพิษระยะกึ่งเรื้อรังในสัตว์ทดลองที่ได้รับสารสกัดเม็ดมะรุมทางปาก การทดสอบพิษเฉียบพลันต่อหนูเม้าส์แสดงให้เห็นว่า สารสกัดเมล็ดมะรุมขนาดตั้งแต่ 5.1 ถึง 10.0 ก. กก. ทำให้เกิดอาการพิษเฉียบพลัน และมีจำนวนหนูเสียชีวิตสัมพันธ์กับขนาดที่ได้รับ จากการให้สารสกัดเมล็ดมะรุมแก่หนูแรทขนาด 100 500 และ 1000 มก. กก. วัน ติดต่อกันนาน 90 วัน พบว่า หนูเพศผู้กลุ่มที่ได้รับสารสกัดขนาด 1000 มก. กก. วัน มีปริมาณเม็ดเลือดแดงต่ำกว่ากลุ่มควบคุมอย่างมีนัยสำคัญแต่อยู่ในค่าอ้างอิง ส่วนหนูเพศเมียกลุ่มที่ได้รับสารสกัดขนาด 500 และ 1000 มก. กก. วันและเพศผู้กลุ่มที่ได้รับสารสกัดขนาด 1000 มก. กก. วัน มีเซลล์อิโอสิโนฟิลต่ำกว่ากลุ่มควบคุมอย่างมีนัยสำคัญแต่อยู่ในช่วงค่าปกติเช่นกันการเพิ่มขึ้นของระดับกลูโคสอย่างมีนัยสำคัญในหนูเพศเมียที่ได้รับสารสกัดขนาด 1000 มก. กก. วันและค่าโปรตีนรวมที่ลดลงอย่างมีนัยสำคัญในหนูเพศผู้ที่ได้รับสารสกัดขนาด 1000 มก. กก. ยังคงอยู่ในช่วงค่าปกติของหนูแรท กระเพาะอาหารของหนูเพศผู้และเพศเมียที่ได้รับสารสกัดเมล็ดมะรุมขนาด 500 และ 1000 มก. กก. มีน้ำหนักสัมพัทธ์สูงกว่ากลุ่มควบคุมอย่างมีนัยสำคัญ ผลการตรวจอวัยวะภายในทางจุลพยาธิวิทยาแสดงให้เห็นว่า สารสกัดเมล็ดมะรุมไม่ก่อให้เกิดรอยโรคที่สัมพันธ์กับขนาดที่ได้รับ ข้อมูลที่ได้จากการทดลองนี้จะเป็นแนวทางเพื่อปรับขนาดของสารสกัดเมล็ดมะรุมให้เหมาะสมต่อการนำมาพัฒนาเป็นผลิตภัณฑ์สุขภาพที่มีความปลอดภัยต่อไป คำสำคัญ พิษเฉียบพลัน หนูเม้าส์ สารสกัดเมล็ดมะรุม หนูแรท พิษกึ่งเรื้อรัง
105,การศึกษาครั้งนี้เป็นการเพื่อศึกษาภาวะซึมเศร้า และปัจจัยที่มีอิทธิพลต่อภาวะซึมเศร้าของมารดาที่มีบุตรวัยรุ่นตั้งครรภ์ที่มารับบริการที่โรงพยาบาลบางละมุง โดยคัดเลือกกลุ่มตัวอย่างด้วยวิธีการสุ่มอย่างง่ายจำนวน 100 คน โดยแบบสอบถามได้แก่ แบบสอบถามข้อมูลส่วนบุคคล แบบสอบถามภาวะซึมเศร้า แบบสอบถามความครุ่นคิดต่อสถานการณ์ แบบสอบถามความคิดอัตโนมัติทางลบ แบบสอบถามกลไกการเผชิญปัญหา เพื่อประเมินการเผชิญปัญหาแบบมุ่งจัดการกับปัญหาและมุ่งจัดการกับอารมณ์ แบบสอบถามการสนับสนุนทางสังคม วิเคราะห์ข้อมูลด้วยสถิติ เชิงพรรณนาสถิติสัมประสิทธ์สหสัมพันธ์แบบเพียร์สัน และสถิติการวิเคราะห์ถดถอยพหุคูณแบบขั้นตอน ผลการศึกษาพบว่า มารดาที่มีบุตรวัยรุ่นตั้งครรภ์มีภาวะซึมเศร้าคิดเป็นร้อยละ 89 จากการวิเคราะห์ถดถอยพหุคูณ แบบขั้นตอน พบว่า การครุ่นคิดและการเผชิญปัญหาแบบมุ่งจัดการกับอารมณ์ สามารถร่วมกันทำนายภาวะซึมเศร้าในมารดาที่มีบุตรตั้งครรภ์วัยรุ่นได้ร้อยละ 57 โดยตัวแปรที่สามารถทำนายภาวะซึมเศร้าได้สูงที่สุดคือ การครุ่นคิด รองลงมาคือ กลไกการเผชิญปัญหาแบบมุ่งจัดการกับอารมณ์ ผลการศึกษาครั้งนี้มีข้อเสนอแนะว่า บุคลากรทางสุขภาพควรให้ความสำคัญและตระหนักถึงภาวะซึมเศร้าในมารดาที่มีบุตรวัยรุ่นตั้งครรภ์ โดยการพัฒนาโปรแกรมที่ช่วยลดการครุ่นคิด และส่งเสริมการเผชิญปัญหาที่เหมาะสม อันจะนำไปสู่การลดภาวะซึมเศร้าในมารดาที่มีบุตรตั้งครรภ์วัยรุ่นลง
106,บทคัดย่อ วิชาชีพพยาบาลเป็นวิชาชีพที่ต้องมีปฏิสัมพันธ์กับผู้รับบริการตลอดเวลา เจตคติของพยาบาลมีผลต่อการแสดงออกของพฤติกรรม การสร้างหรือการปรับเปลี่ยนเจตคติที่ดีต่อตนเองและผู้อื่นตั้งแต่ยังเป็นนักศึกษาพยาบาลจึงมีความสำคัญอย่างยิ่ง การปรับเปลี่ยนเจตคติมีวิธีการที่หลากหลาย บทความนี้มีวัตถุประสงค์เพื่อนำเสนอวิธีการเปลี่ยนแปลงเจตคติของนักศึกษาพยาบาลวิทยาลัยพยาบาลบรมราชชนนี กรุงเทพ โดยใช้กระบวนการจิตตปัญญาศึกษามาผสมผสานกับกิจกรรมนอกชั้นเรียน ผ่านกิจกรรมที่หลากหลาย มุ่งเน้นและให้ความสำคัญกับการพัฒนาการตระหนักรู้ภายในตนเอง เรียนรู้ผ่านประสบการณ์ตรง ให้คุณค่าในเรื่องการเรียนรู้ด้วยใจอย่างใคร่ครวญ และการรับฟังด้วยใจเปิดกว้าง มีเป้าหมายให้เกิดการเปลี่ยนแปลงขั้นพื้นฐานอย่างลึกซึ้งทางความคิดและจิตสำนึกใหม่เกี่ยวกับตนเองและโลก บนฐานความเชื่อที่ว่าทุกคนสามารถเรียนรู้และพัฒนาตนเองได้ ภายใต้กิจกรรมที่หลากหลายและเหมาะสมกับวัย และประเมินผลจากการถอดบทเรียนโดยการสะท้อนคิดทั้งระหว่างการทำกลุ่ม ภายหลังการทำกลุ่มและเมื่อเสร็จสิ้นกิจกรรม พบว่านักศึกษาเข้าใจถึงความแตกต่างระหว่างบุคคลในมุมมองต่าง ๆ มีความเข้าใจในตนเอง และเข้าใจ ยอมรับความแตกต่างระหว่างบุคคล รวมถึงการเปิดรับเจตคติใหม่ ๆ มีการปรับเปลี่ยนเจตคติ ทั้งต่อตนเอง เพื่อน อาจารย์ และวิชาชีพที่ดีขึ้น จึงสรุปได้ว่า ดังนั้นตัวอย่างในการจัดกิจกรรมจิตตปัญญาในครั้งนี้ จึงสามารถให้เป็นตัวอย่างสำหรับพัฒนาเจตคติที่ดีของนักศึกษาพยาบาลได้
107,วัตถุประสงค์ เพื่อเปรียบเทียบผลการรักษาระหว่างกลุ่มผู้ป่วยไมเกรนที่ได้รับการบริบาลทางเภสัชกรรมตามแนวทางการรักษาไมเกรนและกลุ่มที่ได้รับการรักษาตามปกติของร้านยา วิธีการ เป็นการศึกษาเชิงทดลองแบบสุ่ม ระหว่างวันที่ 1 มกราคม - 31 มีนาคม 2554 ผู้เข้าร่วมการศึกษาจำนวน 46 คน ถูกสุ่มแบ่งกลุ่มเป็น 2 กลุ่ม ได้แก่ กลุ่มที่ได้รับการบริบาลทางเภสัชกรรมตามแนวทางการรักษาไมเกรนจำนวน 23 คน กลุ่มทดลอง และกลุ่มที่ได้รับการรักษาตามปกติของร้านยา 23 คน กลุ่มควบคุม ผู้วิจัยติดตามระดับความปวด ความถี่ของการปวดไมเกรน และสุขภาวะและความสุขโดยรวมเป็นเวลา 2 เดือน ผลการวิจัย กลุ่มทดลองละกลุ่มควบคุมมีระดับความปวดและความถี่ในการปวดไมเกรนไม่แตกต่างกัน ในวันที่ 1 สัปดาห์ที่ 4 และ 8 แต่ระดับสุขภาวะทางสังคม สุขภาวะทางปัญญา และความสุขโดยรวมในกลุ่มทดลองมากกว่าควบคุมอย่างมีนัยสำคัญทางสถิติในสัปดาห์ที่ 4 และสัปดาห์ที่ 8 นอกจากนี้ในสัปดาห์ที่ 8 สุขภาวะทางจิตใจในกลุ่มทดลองสูงกว่ากลุ่มควบคุมอย่างมีนัยสำคัญทางสถิติ สรุป การให้การบริบาลทางเภสัชกรรมตามแนวทางการรักษาไมเกรนแม้จะไม่มีผลต่อระดับความปวดหรือความถี่ของการปวดไมเกรน รวมถึงสุขภาวะทางกายเมื่อเทียบกับการให้บริการตามปกติในร้านยา แต่พบว่าการบริบาลทางเภสัชกรรมตามแนวทางการรักษาไมเกรนทำให้สุขภาวะด้านสังคม ปัญญา และจิตใจ และความสุขโดยรวมเพิ่มขึ้นมากกว่าการให้บริการตามปกติในร้านยาอย่างมีนัยสำคัญ
108,วัตถุประสงค์ เพื่อศึกษารูปแบบของการใช้ยา vancomycin และผลของการให้ความรู้และคำแนะนำการใช้ยา vancomycin ต่อแพทย์โดยเภสัชกรในหอผู้ป่วยอายุรกรรมวิกฤต ณ โรงพยาบาลจุฬาลงกรณ์ สภากาชาดไทย วิธีการ การศึกษานี้เป็นการวิจัยย้อนหลังเชิงพรรณนาเป็นระยะเวลา 12 เดือนในผู้ป่วยอายุตั้งแต่ 18 ปีขี้นไป ที่ได้รับการรักษาด้วยยา vancomycin ที่หอผู้ป่วยอายุรกรรมวิกฤต ณ โรงพยาบาลจุฬาลงกรณ์ สภากาชาดไทย เภสัชกรให้ความรู้เกี่ยวกับการใช้ยา vancomycin แก่แพทย์ประจำหอผู้ป่วยอายุรกรรมวิกฤตในประเด็นขนาดการใช้ยาเริ่มต้นและวิธีการติดตามระดับยาในเลือด รวมถึงติดตามผู้ป่วยที่ได้รับการสั่งใช้ยา vancomycin การศึกษาเก็บข้อมูลทั่วไปของผู้ป่วย รูปแบบการสั่งใช้ยา ระดับยา vancomycin และประเด็นการให้คำแนะนำโดยเภสัชกร เช่น การปรับขนาดยาและการติดตามระดับยาในเลือด รวมถึงร้อยละการยอมรับคำแนะนำจากแพทย์ ผลการวิจัย งานวิจัยนี้รวบรวมข้อมูลจากผู้ป่วยทั้งหมด 85 ราย 105 ใบสั่งยา ผู้ป่วยเป็นเพศชายร้อยละ 56.47 อายุเฉลี่ย 66.55 17.44 ปี รูปแบบการใช้ยา vancomycin ในครั้งแรกของการสั่งใช้ยาเป็นการรักษาแบบคาดการณ์ล่วงหน้าร้อยละ 78.10 ผู้ป่วยร้อยละ 51.90 ได้รับยาในขนาดเริ่มต้น 20-35 มก. กก. ระดับยา vancomycin ก่อนให้ยาครั้งถัดไป อยู่ในช่วง 10-20 มก. ล. ในผู้ป่วยร้อยละ 56.98 หลังจากได้รับการรักษาด้วยยา vancomycin ผู้ป่วยมีระดับซีรัมครีอะตินีนสูงขึ้นแต่ไม่มีนัยสำคัญทางสถิติ เภสัชกรได้ให้คำแนะนำทั้งหมด 11 ครั้ง และได้รับการยอมรับคำแนะนำทุกครั้ง สรุป การแนะนำรูปแบบการใช้ยา vancomycin ในขนาดเริ่มต้นที่เหมาะสมโดยเภสัชกร ส่งผลให้ผู้ป่วยมีระดับยา vancomycin ก่อนให้ยาครั้งถัดไป อยู่ในเป้าหมายที่กำหนดได้
109,บทนำ Recombinant human growth hormone เป็นผลิตภัณฑ์ที่ได้จากเทคโนโลยีชีวภาพ ซึ่งอาจมีความแปรปรวนของขนาดโมเลกุลโปรตีน ความบริสุทธิ์และปริมาณในแต่ละรุ่นการผลิต การควบคุมคุณภาพจึงมีความสำคัญต่อการพิสูจน์เอกลักษณ์ การประเมินประสิทธิภาพ ความปลอดภัยและมาตรฐานของผลิตภัณฑ์ วิธีวิเคราะห์หาปริมาณตามตำรายา คือ HPLC-UV แบบ single point method ซึ่งต้องใช้ปริมาณสารในการวิเคราะห์สูง การวิจัยนี้จึงมีวัตถุประสงค์เพื่อพัฒนาวิธีวิเคราะห์ Growth hormone ที่มีความไว มีประสิทธิภาพและประหยัดค่าใช้จ่าย วิธีดำเนินการวิจัย ทำการวิเคราะห์สารโดยหลักการ HPLC-size exclusion chromatography โดยใช้คอลัมน์ TSKgel G2000SWXL และมีเฟสเคลื่อนที่เป็น 0.063 M phosphate buffer solution อัตราการไหลเท่ากับ 0.6 mL min ใช้เครื่องตรวจวัดเป็น UV ที่ความยาวคลื่น 214 nm และfluorescence ที่ความยาวคลื่นกระตุ้น 275 nm และความยาวคลื่นคายแสง 337 nm ผลการวิจัย วิธี HPLCUV Retention time ของ Growth hormone เท่ากับ 14.51 นาที ปริมาณตํ่าสุดของการตรวจวิเคราะห์เชิงปริมาณเท่ากับ 10 ml สัมประสิทธิ์สหสัมพันธ์ของสมการเส้นตรงเท่ากับ 0.9973 วิธี HPLC-fl uorescence มีค่า Retention time เท่ากับ 14.77 นาที ปริมาณตํ่าสุดของการตรวจวิเคราะห์เชิงปริมาณเท่ากับ 1.5 ml สัมประสิทธิ์สหสัมพันธ์ของสมการเส้นตรงเท่ากับ 0.9998 ทั้งสองวิธีมีความถูกต้องอยู่ในช่วง 98.10-102.49 และมีความแม่นยำภายในวันและระหว่างวันไม่เกิน 2.55 สรุปผลการวิจัย วิธีวิเคราะห์ที่พัฒนาขึ้นมีความเป็นเส้นตรง ถูกต้อง แม่นยำ และมีความไว วิธีวิเคราะห์ด้วย HPLC-fl uorescence เพิ่มความไวในการวิเคราะห์ซึ่งใช้ความเข้มข้นของ Growth hormone ตํ่าลง
110,บุคคลกลุ่มเสี่ยงโรคความดันโลหิตสูงควรได้รับการส่งเสริมให้มีความรอบรู้ด้านสุขภาพอย่างเหมาะสม เพื่อป้องกันการเจ็บป่วยด้วยโรคความดันโลหิตสูงในอนาคต การวิจัยกึ่งทดลองแบบสองกลุ่ม วัดผลก่อนและหลังการทดลองครั้งนี้ มีวัตถุประสงค์เพื่อศึกษาผลของโปรแกรมส่งเสริมความรอบรู้ด้านสุขภาพของกลุ่มเสี่ยงโรคความดันโลหิตสูงในชุมชน กลุ่มตัวอย่างเป็นกลุ่มเสี่ยงโรคความดันโลหิตสูง จำนวน 84 คน แบ่งเป็นกลุ่มทดลองและกลุ่มควบคุม กลุ่มละ 42 คน เครื่องมือที่ใช้ทดลองคือ โปรแกรมพัฒนาความรอบรู้ด้านสุขภาพของกลุ่มเสี่ยงโรคความดันโลหิตสูงในชุมชน เครื่องมือที่ใช้ในการรวบรวมข้อมูล คือ 1 แบบสอบถามข้อมูลส่วนบุคคล 2 แบบประเมินความรอบรู้ด้านสุขภาพและพฤติกรรมสุขภาพตามหลัก 3อ. 2ส. 3 แบบบันทึกความดันโลหิตและค่าดัชนีมวลกาย วิเคราะห์ข้อมูลโดยใช้สถิติเชิงพรรณนา สถิติไคสแควร์ สถิติทีคู่ และสถิติทีอิสระ ผลการวิจัย พบว่า กลุ่มทดลองมีคะแนนเฉลี่ยของความรอบรู้ด้านสุขภาพ และพฤติกรรมการป้องกันโรคความดันโลหิตสูง สูงกว่าก่อนทดลองและสูงกว่ากลุ่มควบคุมอย่างมีนัยสำคัญทางสถิติ รวมทั้งค่าเฉลี่ยระดับความดันโลหิตขณะหัวใจบีบตัว และค่าเฉลี่ยความดันโลหิตโดยรวมต่ำกว่าก่อนทดลองและต่ำกว่ากลุ่มควบคุม อย่างมีนัยสำคัญทางสถิติ อย่างไรก็ตามเมื่อเปรียบค่าเฉลี่ยของระดับความดันโลหิตขณะหัวใจคลายตัวและดัชนีมวลกายทั้งสองกลุ่มไม่แตกต่างกัน ผลการวิจัยชี้ให้เห็นว่าโปรแกรมส่งเสริมความรอบรู้ด้านสุขภาพตามหลัก 3อ. 2ส. เป็นกลยุทธ์ที่มีประสิทธิภาพในการพัฒนาผลลัพธ์ทางสุขภาพในกลุ่มเสี่ยงโรคความดันโลหิตสูง
111,การวิจัยนี้มีวัตถุประสงค์เพื่อศึกษาสถานการณ์ ความต้องการ และแนวทางการดำเนินงานบริการทางสุขภาพจิตและจิตเวชสำหรับนักศึกษามหาวิทยาลัยวลัยลักษณ์ ผู้ให้ข้อมูลเป็นนักศึกษาระดับปริญญาตรีทุกชั้นปี จาก 13 สำนักวิชา มหาวิทยาลัยวลัยลักษณ์ จำนวน 58 คน รวบรวมข้อมูลด้วยการสนทนากลุ่มจำนวน 4 กลุ่ม กลุ่มละ 14 - 15 คน โดยใช้แนวคำถามกึ่งโครงสร้างเกี่ยวกับสถานการณ์ ความต้องการ และแนวการดำเนินงานของบริการทางสุขภาพจิตและจิตเวชสำหรับนักศึกษามหาวิทยาลัยวลัยลักษณ์ วิเคราะห์ข้อมูลโดยการวิเคราะห์เนื้อหา ผลการวิจัย พบว่า บริการทางสุขภาพจิตและจิตเวชตามการรับรู้ของกลุ่มเป้าหมาย หมายถึง บริการที่มีลักษณะเฉพาะเจาะจงด้านการดูแลจิตใจตั้งแต่เริ่มเผชิญปัญหาระดับเล็กน้อยจนถึงเป็นโรคทางจิตเวชที่ควบคุมตนเองและศึกษาต่อไม่ได้ ด้านสถานการณ์ ผู้ให้ข้อมูลรับรู้ว่านักศึกษาทุกคนกำลังเผชิญปัญหาสุขภาพจิตตั้งแต่ระดับเล็กน้อยถึงมากจากปัญหาการเรียนและเรื่องส่วนตัว แต่ขาดข้อมูลเกี่ยวกับการตรวจสอบอาการของตนเอง ช่องทางการดูแลช่วยเหลือที่เฉพาะเจาะจงกับปัญหา ขาดความมั่นใจด้านความปลอดภัยในการเข้าสู่ระบบบริการปรึกษา ด้านความต้องการ ผู้ให้ข้อมูลต้องการบริการที่เป็นความลับตลอดไป บริการมีคุณภาพ ค้นพบทางออกที่เฉพาะเจาะจงสำหรับตนเอง เข้าถึงง่าย ไม่ถูกตีตรา ด้านแนวทางการดำเนินงาน ควรมีบริการทางเลือกหลากหลายช่องทาง ปิดช่องว่างเรื่องเวลาราชการ ตอบโจทย์ได้เฉพาะเจาะจงและทันเวลา ผู้ให้บริการมีคุณภาพ จำนวนเพียงพอ รณรงค์ลดการตีตราในเชิงสังคมผ่านช่องทางการสื่อสารที่ทันสมัย ทำงานทั้งในลักษณะตั้งรับและรุกอย่างเข้าใจ พัฒนาต่อเนื่องจนปัญหาของนักศึกษาทั้งระบบเกิดการคลี่คลาย ผู้บริหาร อาจารย์ บุคลากร นักศึกษา และผู้เกี่ยวข้องควรรับผิดชอบร่วมกันตามบทบาทให้บรรลุเป้าหมาย เพื่อช่วยให้นักศึกษาข้ามผ่านอุปสรรคของชีวิต สามารถเรียนจบเป็นบัณฑิตที่มีสุขภาพจิตดีเพื่อรับผิดชอบพัฒนาสังคมต่อไป
112,วัณโรคคือหนึ่งในสาเหตุหลักที่ทำให้เกิดการเสียชีวิตมาเป็นระยะเวลานาน โดยเฉพาะในประเทศที่กำลังพัฒนาซึ่งมีวัณโรคชนิดดื้อยาปรากฏร่วมด้วย ในปัจจุบันมีข้อจำกัดหลายประการที่ขัดขวางความสำเร็จของการรักษาวัณโรค ดังนั้นทุกปัญหาที่เกิดขึ้นและนโยบายในการป้องกันและควบคุมวัณโรคของยุคปัจจุบันจำเป็นต้องมีการตรวจสอบเพื่อลดสิ่งที่เป็นอุปสรรคต่อผลลัพธ์ที่ดีในการรักษาวัณโรค การศึกษานี้มีวัตถุประสงค์เพื่อพิจารณาภาพรวมของข้อมูลที่เกี่ยวข้องกับวัณโรคชนิดเชื้อดื้อยาในประเทศไทยและเพื่อเสนอแนวทางในการลดการแพร่ระบาดของวัณโรค โดยใช้วิธีการทบทวนและพิจารณาวรรณกรรมทางวิชาการและงานวิจัยที่เกี่ยวข้องกับวัณโรคด้วยวิธีการสืบค้นจากแหล่งข้อมูลที่เป็นทางการและฐานข้อมูลเกี่ยวกับวารสารทางการแพทย์และบทความการศึกษาทางวิชาการที่เผยแพร่ระหว่างปี 2553 จนถึง ปี 2565 โดยมีประเด็นสำคัญคือ นิยามของวัณโรค สาเหตุการเกิดวัณโรค ชนิดของวัณโรค ยาที่ใช้และแนวทางการรักษาวัณโรค การป้องกันการติดเชื้อวัณโรค และสาเหตุหลักที่เป็นส่วนหนึ่งของการเพิ่มขึ้นของจำนวนผู้ติดเชื้อและผู้เสียชีวิตจากวัณโรค จากการศึกษาพบว่ามีปัญหาหลายประการที่ทำให้วัณโรคแพร่กระจายในวงกว้างและมีการพัฒนาเป็นวัณโรคชนิดดื้อยา ปัญหาที่สำคัญซึ่งได้จากการวิเคราะห์ข้อมูลวิจัยและบทความได้แก่ การไม่ตระหนักรู้ถึงการติดเชื้อ การไม่ได้รับการรักษาที่เหมาะสมอย่างต่อเนื่องจากปัจจัยทางด้านสังคมและเศรษฐกิจ และการตัดสินใจยุติการใช้ยารักษาด้วยตัวผู้ป่วยเองโดยปราศจากคำสั่งของแพทย์ ดังนั้นการทำให้ผู้คนในสังคมตระหนักรู้ถึงวัณโรคโดยการให้ข้อมูลสำคัญที่เกี่ยวข้องจะทำให้ผู้คนเห็นความสำคัญของการป้องกันตัวเองซึ่งเป็นปัจจัยหนึ่งที่จะลดอัตราการแพร่ระบาดของวัณโรคได้ รวมทั้งนโยบายบางประการสามารถมีการปรับปรุงเพื่อทำให้ผลลัพธ์ดียิ่งขึ้น เช่น การสนับสนุนให้มีการฉีดวัคซีนป้องกันวัณโรคอย่างทั่วถึง การตรวจหาเชื้อแบบเชิงรุก การส่งตัวผู้ป่วยเข้าสู่ระบบการรักษา การให้ความรู้เกี่ยวกับวัณโรคแก่ประชาชน และการสวมหน้ากากอนามัยทางการแพทย์เมื่ออยู่ในพื้นที่แออัด
113,การวิจัยเชิงบรรยายครั้งนี้มีวัตถุประสงค์เพื่อศึกษาปัจจัยทำนายอาการผิดปกติทางระบบประสาทระยะ 24 ชั่วโมงแรก หลังผ่าตัดเปิดกะโหลกศีรษะในผู้ป่วยเนื้องอกสมองชนิดปฐมภูมิ จำนวน 385 รายที่เข้ารับการรักษาในโรงพยาบาลระดับตติยภูมิขั้น สูงแห่งหนึ่ง ใช้ทฤษฎีการปรับตัวของรอยเป็นกรอบแนวคิด เครื่องมือที่ใช้เก็บรวบรวมข้อมูล ได้แก่ แบบบันทึกข้อมูลส่วนบุคคลและ ข้อมูลคลินิก และแบบบันทึกอาการผิดปกติทางระบบประสาทมีค่าความไว 0.722 ค่าความจำเพาะ 0.737 วิเคราะห์ข้อมูลโดยใช้ การทดสอบไคสแควร์และค่าความเสี่ยงสัมพัทธ์ ผลการศึกษาพบว่า กลุ่มตัวอย่างส่วนใหญ่เป็นเพศหญิง ร้อยละ 71.2 เป็นโรคเนื้องอกเยื่อหุ้มสมอง ร้อยละ 57.9 และมีอัตราการเกิดอาการผิดปกติทางระบบประสาทระยะ 24 ชั่วโมงแรกหลังผ่าตัด ร้อยละ 49.4 อาการผิดปกติทางระบบประสาท พบมากที่สุด 3 ลำดับแรก ได้แก่ ความพร่องการทำงานของเส้นประสาทสมอง ร้อยละ 26.1 ความพร่องด้านการเคลื่อนไหว ร้อยละ 22.6 และอาการชักหลังผ่าตัด ร้อยละ 10.6 ตามลำดับ ผลการวิเคราะห์ทางสถิติพบขนาดเนื้องอกที่มากกว่าหรือเท่ากับ 4 เซนติเมตร และระดับยากันชักในเลือดต่ำ สามารถทำนายการเกิดอาการผิดปกติทางระบบประสาทหลังผ่าตัดได้อย่างมีนัยสำคัญทางสถิติ
114,ความเป็นมา ระดับความสามารถในกิจวัตรประจำวัน และการเข้าสังคมของผู้พิการทางร่างกายและการเคลื่อนไหว เป็นข้อมูลพื้นฐานส่วนหนึ่ง ที่จะนำปัญหาที่พบ ไปพัฒนาระบบการให้บริการทางการฟื้นฟูสมรรถภาพผู้พิการต่อไป วัตถุประสงค์ เพื่อได้ทราบระดับความสามารถในการทำกิจวัตรประจำวัน การเคลื่อนไหวร่างกาย และการเข้าสังคม ของผู้พิการทางร่างกายและการเคลื่อนไหว ในจังหวัดเชียงราย วิธีการศึกษา การศึกษาแบบพรรณนา โดยทบทวนข้อมูลทางเวชระเบียนของผู้พิการทางร่างกายและการเคลื่อนไหวที่ได้รับการตรวจประเมินและออกเอกสารรับรองความพิการ ในปี พ.ศ.2561 ข้อมูลจากแบบฟอร์มการบันทึกระดับความสามารถในกิจวัตรประจำวัน การเคลื่อนไหวร่างกาย และการเข้าสังคม ด้วยแบบประเมิน International classification of Functioning ที่ โรงพยาบาลเชียงรายประชานุเคราะห์ ผลการศึกษา จากผู้พิการ 360 ราย มีอายุเฉลี่ย 62.3 19.2 ปี 1-97 ปี สาเหตุส่วนใหญ่เกิดจากโรคหลอดเลือดสมอง รองมาคือ โรคข้อและกระดูกขาหัก ตามลำดับ ระดับความสามารถที่เป็นปัญหามากที่สุดคือ ปัญหาในการเข้าสังคมและกิจกรรมนันทนาการ ร้อยละ 99.4 รองลงมาคือ ปัญหาด้านการประกอบอาชีพและรายได้ ร้อยละ 95 และปัญหาด้านการเดิน ร้อยละ 42.5 ตามลำดับ ผู้ป่วยโรคหลอดเลือดสมองและผู้ป่วยบาดเจ็บสมอง มีปัญหาด้านการใส่เสื้อผ้า และการกินอาหาร มากกว่าโรคอื่น อย่างมีนัยสำคัญทางสถิติ สรุปผล ผู้พิการทางร่างกายและการเคลื่อนไหว ในจังหวัดเชียงราย ส่วนใหญ่เป็นผู้สูงอายุ ระดับความสามารถ ส่วนใหญ่มีปัญหามากที่สุด คือ ทางด้านการประกอบอาชีพ การเข้าสังคมกิจกรรมนันทนาการ และการเดิน โดยกลุ่มผู้ป่วยที่มีพยาธิสภาพที่สมอง จะมีปัญหาความสามารถในกิจวัตรประจำวันมากกว่ากลุ่มโรคอื่น ดังนั้นการจัดบริการฟื้นฟูสมรรถภาพผู้พิการ ควรให้ครอบคลุมทุกมิติ ทั้งฟื้นฟูทางร่างกายให้ช่วยเหลือตัวเองได้มากที่สุด การเดิน การขับขี่พาหนะ ฟื้นฟูด้านอาชีพ และสร้างแรงจูงใจให้กลับไปเข้าสังคม คำสำคัญ ผู้พิการทางร่างกายและการเคลื่อนไหว ระดับความสามารถ
115,ศึกษาเทคนิคใหม่ในการตรวจคัดกรองมะเร็งปากมดลูกซึ่งอาจใช้แทนหรือประกอบกับการตรวจคัดกรองด้วยการทดสอบแพป ตามปกติ คือวิธีฟูเรียร์ทรานสฟอร์ม อินฟราเรดสเปกโทรเมทรี นําเซลล์ปากมดลูกมาฉายด้วยแสงอินฟราเรด บันทึกผลที่ได้ในรูปของสเปกตรัมการดูดกลืนแสงอินฟราเรดในช่วงจํานวนคลื่น 850 ถึง 1 800 ซม วินิจฉัยความผิดปกติโดยเปรียบเทียบ ตําแหน่งจํานวนคลื่นของพีกและอัตราส่วนของพีก ของสเปกตรัมที่เปลี่ยนแปลงไป ผลการศึกษาการตรวจเซลล์ปากมดลูกด้วยวิธี FTIR เปรียบเทียบกับการทดสอบแพป โดยใช้การตรวจชิ้นเนื้อเป็นวิธีมาตรฐาน จํานวน 310 ตัวอย่าง จากคนไข้ที่เข้ารับการผ่าตัดรักษามดลูกด้วยสาเหตุต่างๆ ณ ภาควิชาสูติศาสตร์-นรีเวชวิทยา คณะแพทยศาสตร์ จุฬาลงกรณ์มหาวิทยาลัย พบว่าวิธี FTIR มีความไว ความจําเพาะ ผลลบลวง และ ผลบวกลวง ร้อยละ 93.6 6.4 และ 19.5 ตามลําดับ ส่วนการทดสอบแพป มีความไว ความจําเพาะ ผลลบลวง และผลบวกลวง ร้อยละ 79.1 20.9 และ 3.0 ตามลําดับ
116,วัตถุประสงค์ เพื่อศึกษาข้อมูลทุติยภูมิการติดตามผลของหลักสูตรเสริมสร้างพลังใจอึด ฮึด สู้ และประเมินระดับพลังใจก่อนเข้าอบรม หลังอบรม และติดตาม 1 เดือน ของผู้ได้รับผลกระทบในระหว่างสถานการณ์การแพร่ระบาดของโรคติดเชื้อไวรัสโคโรนา 2019 วัสดุและวิธีการ เป็นการวิจัยแบบผสมผสาน โดยใช้การวิเคราะห์ข้อมูลทุติยภูมิแบบตัดขวาง กลุ่มตัวอย่าง คือ ผู้ได้รับผลกระทบทางด้านเศรษฐกิจจำนวน 390 คน ในระหว่างเดือนเมษายน ถึง กรกฎาคม พ.ศ. 2564 วิเคราะห์ข้อมูลทั่วไปด้วยสถิติเชิงพรรณนา เปรียบเทียบคะแนนพลังใจด้วยสถิติที และวิเคราะห์ความแปรปรวนทางเดียวแบบวัดซ้ำ และวิเคราะห์ข้อมูลเชิงคุณภาพโดยการสรุปอุปนัย ผล กลุ่มตัวอย่างส่วนใหญ่เป็นเพศหญิง ร้อยละ 79.0 มีอายุอยู่ระหว่าง 35 - 60 ปี ร้อยละ 65.64 พบว่ามีพลังใจก่อนอบรมระดับปานกลางร้อยละ 59.5 หลังการอบรมมีพลังใจระดับมากร้อยละ 78.5 และเมื่อติดตาม 1 เดือน มีระดับพลังใจระดับมากร้อยละ 51.0 และเมื่อเปรียบเทียบค่าเฉลี่ยคะแนนพลังใจ พบว่าคะแนนเฉลี่ยก่อนอบรม หลังอบรม และเมื่อติดตาม 1 เดือน แตกต่างกันอย่างมีนัยสำคัญทางสถิติที่ระดับ 0.05 ข้อมูลเชิงคุณภาพความคิดเห็นที่มีต่อหลักสูตรพบว่าผู้ใช้มีความพึงพอใจในระดับมาก เนื้อหาหลักสูตรสามารถเสริมสร้างความเข็มแข็งทางใจให้กับผู้เข้าอบรมนำไปใช้ในการดูแลใจตนเองและปรับมุมมองใหม่ในการดำเนินชีวิตในช่วงสถานการณ์วิกฤตได้ดีขึ้น สรุป หลักสูตรเสริมสร้างพลังใจอึด ฮึด สู้ สามารถเสริมสร้างพลังใจให้กับผู้ได้รับผลกระทบทางเศรษฐกิจจากสถานการณ์การแพร่ระบาดของโรคติดเชื้อไวรัสโคโรนา 2019 ได้เป็นอย่างดี ทั้งนี้ควรมีการขยายผลนำไปใช้กับกลุ่มเป้าหมายอื่น และใช้ในสถานการณ์วิกฤตที่อาจเกิดขึ้นได้ในอนาคต
117,บทนำ การฆ่าตัวตายเป็นปัญหาสาธารณสุขที่เป็นสาเหตุของการสูญเสียชีวิตก่อนวัยอันควร ของประชากรโลก ร้อยละ 79 พบได้ในประเทศที่มีรายได้ระดับต่ำและปานกลาง เนื้อหา ประเทศไทยเป็นประเทศที่มีรายได้ปานกลางระดับสูงที่มีอัตราการฆ่าตัวตายสูงกว่าเกณฑ์ที่องค์การอนามัยโลก และกระทรวงสาธารณสุขของประเทศไทยได้กำหนดไว้ซึ่งสาเหตุของการฆ่าตัวตายมีปัจจัยที่เกี่ยวข้อง ได้แก่ ปัจจัยทางชีวภาพ ปัจจัยทางสังคม-วัฒนธรรม และปัจจัยทางจิตใจ ประเทศต่างๆ ในแถบตะวันตก และตะวันออก รวมถึงประเทศไทย ใช้วิธีการฆ่าตัวตาย ด้วยการแขวนคอมากที่สุดการฆ่าตัวตายสำเร็จ หรือการพยายามฆ่าตัวตาย แต่รอดชีวิตย่อมก่อให้ เกิดผลกระทบทางลบต่อบุคคลในครอบครัว เศรษฐกิจ และสังคมประเทศไทยใช้แนวทางด้านสาธารณสุข เพื่อป้องกันและลดผลกระทบจากปัญหาการฆ่าตัวตายด้วยการบูรณาการที่ครอบคลุมบทบาทของผู้มีส่วนได้ส่วนเสียทั้งหมด สรุป การป้องกันการฆ่าตัวตายโดยใช้แนวทางด้านสาธารณสุขในไทยยังมีความท้าทายหลายด้าน เช่น องค์ความรู้ ปริมาณบุคลากร งานวิจัย และการบูรณาการ เป็นต้น คำสำคัญ การฆ่าตัวตาย วิกฤต ความท้าทาย การป้องกัน สาธารณสุข
118,การตรวจคัดกรองโรคมะเร็งลำไส้ใหญ่ ไส้ตรงเป็นอีกวิธีหนึ่งที่สามารถตรวจพบร่องรอยของโรคได้ในระยะแรกและนำไปสู่กระบวนการดูแลรักษาได้อย่างมีประสิทธิภาพทำให้อัตราการรอดชีพ 5 ปีสูงขึ้น ดังนั้นการตรวจคัดกรองโรคมะเร็งลำไส้ใหญ่ ไส้ตรงจึงเป็นประโยชน์โดยตรงต่อประชาชนในการตรวจพบร่องรอยของโรคดังกล่าวในระยะแรก แต่พบว่ายังมีการเข้าร่วมการตรวจคัดกรองที่ต่ำ การวิจัยครั้งนี้มีวัตถุประสงค์เพื่อพัฒนาและตรวจสอบความตรงของโมเดลความสัมพันธ์เชิงสาเหตุของปัจจัยที่ส่งผลต่อการเข้าร่วมการตรวจคัดกรองโรคมะเร็งลำไส้ใหญ่ ไส้ตรง การศึกษาครั้งนี้ใช้รูปแบบการศึกษาเชิงพรรณนา ซึ่งสุ่มมาจากประชากรที่มีอายุ 45-74 ปีและมีภูมิลำเนาอาศัยอยู่ในเขตพื้นที่อำเภอน้ำพอง จังหวัดขอนแก่น จำนวน 297 คน ทั้งที่เคยและไม่เคยเข้าร่วมโครงการตรวจคัดกรองโรคมะเร็งลำไส้ใหญ่ ไส้ตรงของทางมหาวิทยาลัยขอนแก่นร่วมกับมหาวิทยาลัยแห่งชาติไต้หวัน โรงพยาบาลศรีนครินทร์ โรงพยาบาลน้ำพองและสำนักงานสาธารณสุขอำเภอน้ำพองจัดขึ้น สุ่มตัวอย่างด้วยวิธีการสุ่มอย่างเป็นระบบ ดำเนินการเก็บรวบรวมข้อมูลโดยใช้ แบบสอบถาม ทำการสัมภาษณ์ผู้เข้าร่วมโครงการโดยเจ้าพนักงานสาธารณสุขในพื้นที่ วิเคราะห์ข้อมูลโดยใช้โปรแกรม STATA 15 การวิเคราะห์เพื่อหาโมเดลสมการโครงสร้างและตรวจสอบความตรงของโมเดลสมการโครงสร้าง ผลการศึกษา พบว่า การวิเคราะห์รายปัจจัยจากปัจจัยการรับรู้ภายใต้ตัวแบบความเชื่อด้านสุขภาพและปัจจัยทางสังคมภายใต้ทฤษฎีแรงสนับสนุนทางสังคม พบว่า ทุกปัจจัยมีความสัมพันธ์ต่อการเข้าร่วมตรวจคัดกรองโรคมะเร็งลำไส้ใหญ่ ไส้ตรง แต่เมื่อพิจารณาภาพรวมของทุกปัจจัย ภายใต้ตัวแบบแผนความเชื่อด้านสุขภาพและตัวแบบทฤษฎีแรงสนับสนุนทางสังคม พบว่า ไม่มีผลต่อการเข้าร่วมตรวจคัดกรองโรคมะเร็งลำไส้ใหญ่ ไส้ตรง และเมื่อพิจารณา รูปแบบความสัมพันธ์เชิงสาเหตุของปัจจัยตัวแบบแผนความเชื่อด้านสุขภาพร่วมกับตัวแบบทฤษฏีแรงสนับสนุนทางสังคม ที่มีผลต่อการเข้าร่วมการตรวจคัดกรองโรคมะเร็งลำไส้ใหญ่ ไส้ตรง พบว่า มีความสัมพันธ์กันอย่างไม่มีนัยสำคัญ สรุปได้ว่า แบบแผนความเชื่อด้านสุขภาพและแรงสนับสนุนทางสังคมไม่มีผลต่อการเข้าร่วมตรวจคัดกรองโรคมะเร็งลำไส้ใหญ่ ไส้ตรง แต่ผลการศึกษา พบว่า มีผลการสนับสนุนทางสังคมในระดับปานกลางถึงน้อยที่สุด ดังนั้นหน่วยงานและบุคลากรที่เกี่ยวข้อง จึงควรหาวิธีการหรือมาตรการในการเพิ่มแรงสนับสนุนทางสังคม ให้แก่ประชาชนกลุ่มดังกล่าว ได้มีความรู้ความเข้าใจและสามารถเข้าถึงระบบการตรวจคัดกรองโรคมะเร็งลำไส้ใหญ่ ไส้ตรงที่มีอยู่ในชุมชนให้เพิ่มมากขึ้น
119,องค์การสหประชาชาติคาดการณ์ว่าในปี 2564 ประเทศไทยจะเข้าสู่สังคมผู้สูงอายุโดยสมบูรณ์ผู้สูงอายุเป็นวัยที่มีการเปลี่ยนแปลงสุขภาพไปในทางเสื่อมถดถอย ทำให้เสี่ยงต่อการเกิดภาวะผิดปกติทางจิตใจ โดยเฉพาะภาวะซึมเศร้าตามมาได้ ซึ่งภาวะซึมเศร้าจะทำให้เพิ่มความเจ็บป่วยและความตายมากขึ้น การวิจัยนี้นี้เป็นการศึกษาเชิงพรรณนาแบบตัดขวาง มีวัตถุประสงค์เพื่อศึกษาหาความชุกและปัจจัยที่มีความสัมพันธ์กับภาวะซึมเศร้าของผู้สูงอายุในสถานบริการสุขภาพปฐมภูมิที่โรงพยาบาลพระมงกุฎเกล้า ซึ่งเป็นโรงพยาบาลตติยภูมิแห่งหนึ่งในกรุงเทพมหานคร ประเทศไทย โดยเก็บข้อมูลจากประชากรผู้สูงอายุที่มีอายุตั้งแต่ 60 ปีขึ้นไปในสถานบริการสุขภาพปฐมภูมิที่โรงพยาบาลพระมงกุฎเกล้า ในระหว่างวันที่1กรกฎาคม 2563 ถึง 30 สิงหาคม 2563 จำนวน 400 คน เครื่องมือในการศึกษาประกอบด้วย1 แบบสอบถามข้อมูลทั่วไป 2 แบบสอบถามข้อมูลสุขภาพและพฤติกรรมสุขภาพ 3 แบบสอบถามข้อมูลด้านครอบครัว 4 แบบสอบถามการมีส่วนร่วมในสังคม 5 แบบสอบถามข้อมูลสุขภาพจิต แบบวัดความซึมเศร้าในผู้สูงอายุ 15-item Thai Geriatric Depression Scale เพื่อประเมินภาวะซึมเศร้า วิเคราะห์ข้อมูลโดยใช้สถิติเชิงพรรณนาได้แก่ ความถี่ ร้อยละ ค่าเฉลี่ย อัตราความชุก การทดสอบไคสแคว์การทดสอบของฟิชเชอร์ช่วงเชื่อมั่นร้อยละ 95 อัตราส่วนออดและการวิเคราะห์การถดถอยพหุโลจิสติกส์ ผลการวิจัยพบว่า ความชุกของภาวะซึมเศร้าในผู้สูงอายุที่ได้จากการศึกษานี้คิดเป็นร้อยละ 10 โดยในเพศชายมีค่าความชุกร้อยละ 1.75 ในเพศหญิงมีค่าความชุกร้อยละ 8.25 ผลการวิเคราะห์โดยวิธี Multiple Logistic Regression Analysis พบว่า การมีรายได้ไม่เพียงพอ ปัญหาด้านความจำ มีประวัติโรคจิตเวชในครอบครัว ความสัมพันธ์ในครอบครัวแบบต่างคนต่างอยู่ ขัดแย้งกัน การมีส่วนร่วมในสังคมไม่ดี เป็นปัจจัยที่มีความสัมพันธ์กับภาวะซึมเศร้าในผู้สูงอายุอย่างมีนัยสำคัญทางสถิติ จะเห็นได้ว่า 1 ใน 10 ของผู้ป่วยสูงอายุในสถานบริการสุขภาพปฐมภูมิที่โรงพยาบาลพระมงกุฎเกล้ามีภาวะซึมเศร้า ซึ่งเป็นความชุกที่ค่อนข้างสูง โดยพบปัจจัยสัมพันธ์หลายปัจจัย ซึ่งแพทย์และบุคลากรทางการแพทย์ควรจะได้รู้และตระหนัก สามารถนำมาใช้ในการวางแผนและเป็นแนวทางแก้ปัญหาสุขภาพจิตผู้สูงอายุที่สอดคล้องกับสภาพแต่ละพื้นที่
120,การวิจัยเชิงพรรณนานี้มีวัตถุประสงค์เพื่อศึกษาต้นทุนต่อหน่วย จุดคุ้มทุน ต้นทุนต่อนักศึกษาเต็มเวลา การผลิตนักศึกษาหลักสูตรพยาบาลศาสตรบัณฑิต หลักสูตรประกาศนียบัตรผู้ช่วยพยาบาล และการบริการวิชาการของวิทยาลัยพยาบาลบรมราชชนนี สุรินทร์ เก็บข้อมูลค่าใช้จ่ายเงินงบประมาณแผ่นดินและเงินรายได้ จากแหล่งข้อมูลทุติยภูมิ ในปีงบประมาณ 2563 ในมุมมองของผู้ผลิต โดยกระจายต้นทุนแบบลำดับขั้น เครื่องมือที่ใช้คือ แบบบันทึกต้นทุนค่าแรง ค่าวัสดุ ค่าลงทุน ต้นทุนโครงการรวม และผลผลิต วิเคราะห์ข้อมูลด้วยการใช้โปรแกรมสำเร็จรูป โดยใช้สถิติความถี่และร้อยละ ผลการวิจัยพบว่า วิทยาลัยพยาบาลบรมราชชนนี สุรินทร์ มีต้นทุนรวม 62 808.85 บาท มีสัดส่วน ร้อยละต้นทุนค่าแรง ค่าวัสดุ และครุภัณฑ์ เท่ากับ 54.27 26.98 และ 18.75 ตามลำดับ หลักสูตรพยาบาลศาสตรบัณฑิต มีต้นทุนต่อหน่วยเท่ากับ 122 108.75 บาทต่อปี และจุดคุ้มทุนในการผลิต 376 คนต่อปี และ 144 946.02 บาทต่อ FTES หลักสูตรประกาศนียบัตรผู้ช่วยพยาบาล มีต้นทุนต่อนักศึกษาเต็มเวลา FTES และต้นทุนต่อหน่วยเท่ากัน 690.14 บาทต่อ FTES และ ต่อปี จุดคุ้มทุนในการผลิต 114 คนต่อปี ต้นทุนรวมบริการวิชาการ เท่ากับ 4 411.90 บาท ต้นทุนเฉลี่ย เท่ากับ 14 289.68 บาทต่อคน สถาบันการศึกษาควรนำข้อมูลต้นทุนผลิตผลของการผลิตทุกพันธกิจ นำไปเป็นองค์ประกอบในการบริหารจัดการทรัพยากรทางด้านการศึกษาให้เกิดประโยชน์สูงสุด
121,บทคัดย่อ การวิจัยเชิงพรรณนานี้มีวัตถุประสงค์เพื่อศึกษา ความสัมพันธ์ระหว่างการรับรู้สิทธิผู้ป่วยและการใช้เหตุผลเชิงจริยธรรมกับการปฏิบัติการพยาบาลด้านการพิทักษ์สิทธิประโยชน์ผู้ป่วย ของพยาบาลวิชาชีพ โรงพยาบาลตำรวจ กลุ่มตัวอย่าง คือ พยาบาลวิชาชีพที่ปฏิบัติงานในโรงพยาบาลตำรวจ จำนวน 250 คน คัดเลือกโดยวิธีการสุ่มแบบแบ่งชั้น เครื่องมือที่ใช้ในการวิจัย ได้แก่ แบบสอบถามข้อมูลส่วนบุคคล แบบวัดการรับรู้สิทธิผู้ป่วย แบบวัดการใช้เหตุผลเชิงจริยธรรม และแบบวัดการปฏิบัติการพยาบาลด้านการพิทักษ์สิทธิประโยชน์ผู้ป่วย แบบวัดทุกฉบับผ่านการตรวจสอบความตรงตามเนื้อหา ค่าความเที่ยงของแบบวัด ทั้ง 3 ฉบับ คือ .70 .72 และ .86 ตามลำดับ สถิติที่ใช้ในการวิเคราะห์ข้อมูล ได้แก่ ค่าเฉลี่ย ส่วนเบี่ยงเบนมาตรฐาน และค่าสัมประสิทธิ์สหพันธ์ของเพียร์สัน ผลการวิจัยพบว่า การปฏิบัติการพยาบาลด้านการพิทักษ์สิทธิประโยชน์ผู้ป่วยของพยาบาลวิชาชีพโรงพยาบาลตำรวจอยู่ในระดับสูง และการใช้เหตุผลเชิงจริยธรรม มีความสัมพันธ์ในทางบวกระดับต่ำ กับการปฏิบัติการพยาบาลด้านการพิทักษ์สิทธิประโยชน์ผู้ป่วย ของพยาบาลวิชาชีพ โรงพยาบาลตำรวจ อย่างมีนัยสำคัญทาง สถิติที่ระดับ .05 สำหรับการรับรู้สิทธิผู้ป่วยไม่มีความสัมพันธ์กับการปฏิบัติการพยาบาลด้านการพิทักษ์สิทธิประโยชน์ผู้ป่วย ของพยาบาลวิชาชีพ โรงพยาบาลตำรวจ อย่างมีนัยสำคัญทาง สถิติที่ระดับ .05
122,สื่อวีดิทัศน์จัดเป็นสื่อทางการศึกษาประเภทมัลติมีเดียที่มีประสิทธิภาพทำให้ผู้เรียนสามารถเห็นขั้นตอนการปฏิบัติได้ชัดเจน การวิจัยนี้มีวัตถุประสงค์เพื่อพัฒนาและประเมินผลสื่อวีดิทัศน์การดูดเสมหะทางจมูกและปากในเด็ก สำหรับนักศึกษาพยาบาล โดยดำเนินการพัฒนาสื่อวีดิทัศน์ตาม ADDIE Model ระหว่างเดือนมีนาคม 2560 สิงหาคม 2561 กลุ่มตัวอย่างเป็นนักศึกษาพยาบาลศาสตร์ ชั้นปีที่ 3 ได้มาจากการสุ่มด้วยวิธีการจับฉลากตามกลุ่มนักศึกษาที่ฝึกปฏิบัติงาน จำนวน 48 คน การวิจัยมี 3 ระยะ 1 การศึกษาสภาพปัญหาและความต้องการสื่อการเรียนการสอน 2 การพัฒนาและตรวจสอบคุณภาพของสื่อวีดิทัศน์ และ 3 การประเมินความรู้ ทักษะและความพึงพอใจของผู้เรียน วิเคราะห์ข้อมูลโดยสถิติเชิงพรรณนาและสถิติทีแบบไม่เป็นอิสระจากกัน ผลการศึกษาพบว่า 1. ประสิทธิภาพของสื่อวีดิทัศน์เรื่องการดูดเสมหะทางจมูกและปากในเด็กเท่ากับ 81.25 83.25 สูงกว่าเกณฑ์ค่าเฉลี่ยคะแนนที่ได้จากการทำแบบฝึกหัดระหว่างเรียน แบบทดสอบหลังเรียน ที่ตั้งไว้ 80 2. คะแนนความรู้เรื่องการดูดเสมหะทางจมูกและปากในเด็กของนักศึกษามีค่าเฉลี่ยเพิ่มสูงขึ้นภายหลังการชมสื่อวีดิทัศน์กว่าก่อนการทดลอง อย่างมีนัยสำคัญทางสถิติ 3. คะแนนสอบทักษะการดูดเสมหะทางจมูกและปากในเด็กของนักศึกษาผ่านเกณฑ์ ร้อยละ 65 4. คะแนนความพึงพอใจของนักศึกษาต่อสื่อวีดิทัศน์ภาพรวมอยู่ในระดับมากที่สุด การวิจัยนี้สรุปได้ว่าสื่อวีดิทัศน์นี้มีประสิทธิผลในการเตรียมความพร้อมและส่งเสริมทักษะการดูดเสมหะทางจมูกและปากในเด็กของนักศึกษาพยาบาล
123,การวิจัยครั้งนี้เป็นการศึกษาการจำลองอันตรกิริยาระหว่างเอนไซม์อะซิติลโคลีนเอสเทอเรสชนิด และ กับสารสำคัญจากต้นส่องฟ้า ได้แก่สารกลุ่มคูมารินซึ่งประกอบด้วย Xanthoxyletin Dentatin และ Clausarin สารกลุ่มคาร์บาโซลแอลคาลอยด์ ได้แก่ 7-Methoxymukonal 7-Methoxyheptaphylline และ Heptaphylline ด้วยวิธีโมเลกุลาร์ด็อกกิง ในการทดลองได้นำสารมาตรฐานที่ออกฤทธิ์ยับยั้งเอนไซม์อะซิติลโคลีนเอสเทอเรส ได้แก่ Donepezil Galantamine และ Tacrine เป็นกลุ่มควบคุมในการรีด็อกกิง จากการทดลองสามารถสร้างพารามิเตอร์ที่สอดคล้องกับรายงานที่ผ่านมา โดยสารมาตรฐานทุกตัวมีค่าพลังงานยึดจับ กับ AChE อยู่ในช่วง -11.53 ถึง -7.31 kcal mol และ AChE อยู่ในช่วง -11.30 ถึง -7.04 kcal mol ดังนั้นพารามิเตอร์ดังกล่าวจึงถูกนำมาใช้ศึกษากับสารทดสอบ ผลการศึกษาพบว่า การเกิดอันตกิริยาระหว่างเอนไซม์อะซิติลโคลีนเอสเทอเรสทั้งชนิด AChE และ AChE กับสารทดสอบทั้งหมดให้ผลสอดคล้องและเป็นไปในทิศทางเดียวกัน และมีการยึดจับผ่านอันตรกิริยา 3 แบบได้แก่ H-bonding interaction และ hydrophobic interaction ที่บริเวณ Peripheral anionic site ได้เช่นเดียวกันทั้งหมด และพบว่า สารกลุ่มคูมารินสามารถยึดจับกับเอนไซม์อะซิติลโคลีนเอสเทอเรสทั้ง 2 ชนิด ได้ดีกว่าสารกลุ่มคาร์บาโซลแอลคาลอยด์ โดยสาร Clausarin สามารถยึดจับกับเอนไซม์อะซิติลโคลีนเอสเทอเรสทั้ง 2 ชนิดได้ดีที่สุด และมีค่าพลังงานยึดจับใกล้เคียงกับ Donepezil จึงอาจกล่าวได้ว่า สารจากต้นส่องฟ้าโดยเฉพาะสารกลุ่มคูมารินมีศักยภาพในการพัฒนาต่อยอดเป็นสารออกฤทธิ์ยับยั้งเอนไซม์อะซิติลโคลีนเอสเทอเรส
124,การวิจัยครั้งนี้เป็นการวิจัยกึ่งทดลอง เพื่อศึกษาผลของโปรแกรมสนับสนุนการจัดการตนเองต่อพฤติกรรมสุขภาพและอัตราการกรองของไตของผู้ป่วยเบาหวานชนิดที่ 2 ที่มีภาวะไตเรื้อรังระยะที่ 3 กลุ่มตัวอย่างคือ ผู้ป่วยเบาหวานชนิดที่ 2 ที่มีภาวะไตเรื้อรังระยะที่ 3 โรงพยาบาลทองแสนขัน จังหวัดอุตรดิตถ์ จำนวน 40 คน โดยคัดเลือกแบบเจาะจง ตามคุณสมบัติที่กำหนด กลุ่มทดลองได้รับโปรแกรมสนับสนุนการจัดการตนเองตามแนวคิดของลอริกและฮอลแมน ใช้ระยะเวลา 12 สัปดาห์ ประกอบด้วย 3 องค์ประกอบ 1 การสนับสนุนสมรรถนะแห่งตนในการจัดการตนเอง 2 การจัดการตนเองของผู้ป่วย และ 3 การติดตามและสนับสนุนการจัดการตนเอง เครื่องมือที่ใช้ในการเก็บรวบรวมข้อมูล ประกอบด้วย เครื่องวิเคราะห์ค่าอัตราการกรองของไตและแบบสอบถามพฤติกรรมสุขภาพ วิเคราะห์ข้อมูลด้วยสถิติความถี่ ร้อยละ ค่าเฉลี่ย ส่วนเบี่ยงเบนมาตรฐาน การทดสอบสถิติ Pairedt - test และ Independent t-test ผลการวิจัย พบว่า กลุ่มทดลองมีค่าเฉลี่ยคะแนนพฤติกรรมสุขภาพ และมีค่าเฉลี่ยอัตราการกรองของไตหลังการทดลองสูงกว่าก่อนการทดลอง อย่างมีนัยสำคัญทางสถิติที่ระดับ .05 เมื่อเปรียบเทียบระหว่างกลุ่มทดลองและกลุ่มควบคุมพบว่า กลุ่มทดลองมีค่าเฉลี่ยคะแนนพฤติกรรมสุขภาพค่าเฉลี่ยอัตราการกรองของไตสูงว่ากลุ่มควบคุม อย่างมีนัยสำคัญทางสถิติที่ระดับ .05 ผลการศึกษาครั้งนี้ มีข้อเสนอแนะว่า พยาบาลและบุคลากรทางด้านสุขภาพสามารถนำโปรแกรมสนับสนุนการจัดการตนเองไปใช้ในการดูแลผู้ป่วยเบาหวานชนิดที่ 2 ที่มีภาวะไตเรื้อรังระยะที่ 3 ได้ เพื่อปรับเปลี่ยนพฤติกรรมสุขภาพ และเพิ่มอัตราการกรองของไตให้ดีขึ้น
125,วัตถุประสงค์ เพื่อสร้างตัวแบบทำนายประสิทธิผลการใช้ยาต้านไวรัสในผู้ติดเชื้อเอชไอวี ผู้ป่วยเอดส์ เมื่อติดตามผลการรักษาเป็นระยะเวลา 1 ปี วิธีการศึกษา เป็นการศึกษาย้อนหลังแบบเก็บข้อมูลไปข้างหน้า โดยใช้ข้อมูลทุติยภูมิ จากโครงการ NAP ในพื้นที่รับผิดชอบของสำนักงานป้องกันควบคุมโรคที่ 6 จังหวัดขอนแก่น ข้อมูลที่ใช้ในการสร้างตัวแบบ เป็นข้อมูลที่เก็บรวบรวมตั้งแต่วันที่ 1 เมษายน 2554 - 31 พฤษภาคม 2555 ข้อมูลที่ใช้ในการทดสอบตัวแบบเป็นข้อมูลที่เก็บรวบรวมตั้งแต่วันที่ 1 มิถุนายน 2555 - 5 กรกฎาคม 2556 วิเคราะห์ข้อมูลด้วยการถดถอยพหุโลจิสติก และประเมินความสามารถในการทำนายด้วยพื้นที่ใต้โค้งอาร์โอซี ผลการศึกษา จากการวิเคราะห์หาประสิทธิผลการรักษาด้วยยาต้านไวรัส พบว่า หลังการรักษาด้วยยาต้านไวรัส 1 ปี มีผู้ป่วยร้อยละ 73.8 จาก 317 ราย มีปริมาณเชื้อไวรัส mL และผู้ป่วยมีระดับ CD4 เพิ่มขึ้น ร้อยละ 71.6 ตัวแบบสุดท้ายที่ได้ ประกอบด้วยตัวแปรเพศ การกินยาอย่างสม่ำเสมอ ประเภทสูตรยาต้านไวรัส และระดับ CD4 ก่อนการรักษา เมื่อทดสอบความสามารถในการทำนาย พบว่ามีพื้นที่ใต้โค้งอาร์โอซีเท่ากับ 64.3 ณ จุดตัดความน่าจะเป็น 0.71 มีค่าความไว ร้อยละ 76.1 ค่าความจำเพาะ ร้อยละ 41.0 ค่าความถูกต้อง ร้อยละ 66.9 ค่าทำนายผลบวก ร้อยละ 78.4 ค่าทำนายผลลบ ร้อยละ 37.8 เท่ากับ 1.3 และ LR เท่ากับ 0.6 และเมื่อนำตัวแบบไปทดสอบกับชุดข้อมูลทดสอบ พบว่ามีพื้นที่ใต้โค้งอาร์โอซีเท่ากับ 60.1 ณ จุดตัดความน่าจะเป็น 0.71 มีค่าความไว ร้อยละ 31.76 ค่าความจำเพาะ ร้อยละ 83.5 ค่าความถูกต้อง ร้อยละ 49.8 ค่าทำนายผลบวก ร้อยละ 78.3 ค่าทำนายผลลบ ร้อยละ 39.5 เท่ากับ 1.2 และ LR เท่ากับ 0.3 สรุปและข้อเสนอแนะ ตัวแบบที่ได้มีความสามารถในการทำนายในระดับต่ำ อย่างไรก็ตามผลการศึกษาพบว่า ผู้ติดเชื้อเอชไอวีและผู้ป่วยเอดส์ที่มีร้อยละการกินยาอย่างต่อเนื่องและสม่ำเสมอต่ำ และมีระดับ CD4 ก่อนการรักษาที่ต่ำ มีโอกาสเสี่ยงที่จะมีปริมาณเชื้อไวรัสในกระแสเลือดเพิ่มสูงขึ้นภายหลังการรักษา ดังนั้นแพทย์ พยาบาล ผู้เกี่ยวข้องและตัวผู้ป่วยเองควรให้ความสำคัญและให้ความร่วมมือในการรักษา เพื่อลดการเสียชีวิต ลดโอกาสเสี่ยงในการเกิดโรคแทรกซ้อน และรักษาสุขภาพเพื่อให้มีชีวิตยืนยาวต่อไป
126,วัตถุประสงค์ เพื่อศึกษาระดับภาวะหมดไฟของอาสาสมัครสาธารณสุขประจำหมู่บ้าน อสม. และความสัมพันธ์กับปัจจัยด้านบุคคล แรงจูงใจอาสา และคุณภาพชีวิตในการทำงาน วิธีการ การศึกษาแบบภาคตัดขวาง ใน อสม. ชุมชนเมือง จังหวัดชลบุรี ในเดือนธันวาคม พ.ศ. 2565 สุ่มตัวอย่างแบบเป็นระบบ รวบรวมข้อมูลโดยใช้แบบสอบถามปัจจัยด้านบุคคล แรงจูงใจอาสา คุณภาพชีวิตในการทำงาน และภาวะหมดไฟจากการปฏิบัติงานของ Maslach นำเสนอข้อมูลทั่วไปด้วยสถิติเชิงพรรณนา วิเคราะห์ความสัมพันธ์ด้วยการทดสอบไคสแควร์และสัมประสิทธิ์สหสัมพันธ์แบบสเปียร์แมน ผล ตัวอย่างทั้งหมด 168 คน มีภาวะหมดไฟด้านความอ่อนล้าทางอารมณ์และการลดความเป็นบุคคลอยู่ในระดับต่ำ ขณะที่มีภาวะหมดไฟด้านการลดความสำเร็จส่วนบุคคลอยู่ในระดับสูง ส่วนใหญ่รับรู้ถึงประโยชน์ของการทำงาน และครึ่งหนึ่งพึงพอใจในคุณภาพชีวิตการทำงาน ความอ่อนล้าทางอารมณ์มีความสัมพันธ์ทางลบกับคุณภาพชีวิตในการปฏิบัติงาน การลดความเป็นบุคคลมีความสัมพันธ์กับการมีอาชีพหลักในปัจจุบัน ขณะที่การลดความสำเร็จส่วนบุคคลมีความสัมพันธ์กับรายได้ต่อเดือนของครอบครัวและมีความสัมพันธ์ทางลบกับแรงจูงใจอาสาและคุณภาพชีวิตในการปฏิบัติงาน สรุป ในระหว่างการแพร่ระบาดของโรคโควิด 19 อสม. ชุมชนเมืองมีความรู้สึกว่าตนไม่ประสบความสำเร็จในการทำงาน แม้รับรู้ถึงประโยชน์ของการทำงานอาสาสมัคร ควรมีการส่งเสริมคุณภาพชีวิตในการทำงาน โดยเฉพาะด้านทักษะและทรัพยากรในการปฏิบัติงาน สัมพันธภาพกับเครือข่ายและชุมชน และความสมดุลระหว่างการทำงานและชีวิตส่วนตัว เพื่อป้องกันและลดภาวะหมดไฟจากการปฏิบัติงานอาสาสมัคร
127,การวิจัยเชิงพรรณนาระบุชนิดที่เฉพาะเจาะจง มีวัตถุประสงค์เพื่อศึกษาและเปรียบเทียบทักษะทางปัญญา ทักษะสังคม และพฤติกรรมป้องกันการตั้งครรภ์ของสตรีวัยรุ่นในจังหวัดนครศรีธรรมราชที่มีและไม่มีเป้าหมายในชีวิต กลุ่มตัวอย่างคือนักเรียนที่ กำลังศึกษาในระดับมัธยมศึกษาปีที่ 1-6 และปวช. 1-3 จำนวน 351 ราย เก็บข้อมูลโดยใช้แบบสอบถามข้อมูลส่วนบุคคล เป้าหมาย ในชีวิต ทักษะทางปัญญา ทักษะสังคม และพฤติกรรมป้องกันการตั้งครรภ์ของสตรีวัยรุ่น วิเคราะห์ข้อมูลด้วยสถิติเชิงพรรณา และการทดสอบค่าเฉลี่ยของกลุ่มตัวอย่าง 2 กลุ่มที่มีความเป็นอิสระต่อกัน ผลการวิจัยพบว่า กลุ่มตัวอย่างอายุเฉลี่ย 15.8 ปี มีเป้าหมายในชีวิต ร้อยละ 80.3 คือ ประกอบอาชีพที่ดี ร้อยละ 33.6 เกือบหนึ่งในสามไม่ระบุเป้าหมายในชีวิต ร้อยละ 26.5 กลุ่มที่มีเป้าหมายในชีวิตมีค่าคะแนนเฉลี่ยทักษะ ทางปัญญาด้านการรู้เท่าทันสื่อและสารสนเทศสูงกว่ากลุ่มที่ไม่มีเป้าหมายในชีวิตอย่างมีนัยสำคัญทางสถิติ และมีค่าคะแนนเฉลี่ยทักษะทางสังคมด้านการจัดการเงื่อนไขทางสุขภาพตนเองสูงกว่ากลุ่มที่ไม่มีเป้าหมายในชีวิตอย่างมีนัย สำคัญทางสถิติ และทั้งสองกลุ่มมีค่าคะแนนเฉลี่ยพฤติกรรมป้องกันการตั้งครรภ์ไม่แตกต่างกันที่นัยสำคัญ ทางสถิติ .05
128,การวิจัยกึ่งทดลองนี้ มีวัตถุประสงค์เพื่อศึกษาผลของการวางแผนจำหน่ายผู้ป่วยเด็กโรคท่อน้ำดีตีบตันโดยใช้รูปแบบ D-M-E-T-H-O-D ต่อความรู้เรื่องโรคและพฤติกรรมในการดูแลเด็กของผู้ดูแล กลุ่มตัวอย่างเลือกแบบเฉพาะเจาะจง เป็นผู้ดูแลในหอผู้ป่วยเด็ก จำนวน 12 ราย ให้ข้อมูลวางแผนจำหน่าย 3 ครั้ง ครั้งละ 30-50 นาที เครื่องมือวิจัย ได้แก่ แบบทดสอบความรู้เรื่องโรคและแบบประเมินพฤติกรรมของผู้ดูแล ได้ค่าสัมประสิทธิ์ความเที่ยงเท่ากับ 0.99 และ 0.86 วิเคราะห์ข้อมูลโดยใช้สถิติ paired t-test ผลการศึกษาพบว่าคะแนนความรู้และพฤติกรรมในการดูแลเด็กของผู้ดูแล หลังการวางแผนการจำหน่าย สูงกว่าก่อนได้รับการวางแผนการจำหน่ายอย่างมีนัยสำคัญทางสถิติที่ระดับ .05 .001 และ t .001 ตามลำดับ
129,แพทย์ต้องการผลการทดสอบทางห้องปฏิบัติการที่ถูกต้อง และรวดเร็ว แต่ขั้นตอนการรายงานผลส่งผลต่อระยะเวลาการรอคอย เนื่องจากต้องตรวจสอบความถูกต้องและยืนยันผลทุกรายการทดสอบ อีกทั้งเกิดข้อผิดพลาดได้ง่าย การศึกษานี้จึงมีวัตถุประสงค์เพื่อประยุกต์ระบบการรายงานผลการวิเคราะห์โดยวิธีอัตโนมัติ สำหรับห้องปฏิบัติการเคมีคลินิก โดยห้องปฏิบัติการพยาธิวิทยา คณะแพทยศาสตร์โรงพยาบาลรามาธิบดี ได้จัดทำระบบ autoverification สำหรับ 35 รายการทดสอบ วิธีการออกแบบขั้นตอนปรับปรุงตามแนวทางปฏิบัติของ ข้อกำหนดและกฎเกณฑ์สำหรับตรวจสอบผลการวิเคราะห์ด้วยโปรแกรมคอมพิวเตอร์พัฒนาที่ Middleware ประกอบด้วย 3 ส่วนหลักคือ เทียบค่าพิกัดตรวจสอบ เทียบค่าผลครั้งก่อนหน้า และตรวจสอบความถูกต้องร่วมกับข้อมูลอื่น หากผลการทดสอบใดไม่อยู่ในเกณฑ์กำหนด ระบบจะเก็บผลไว้ให้ผู้ปฏิบัติการตรวจสอบ ผลการศึกษาพบว่าผลการตรวจสอบด้วยระบบ autoverification สามารถรายงานผลสู่ผู้รับบริการโดยตรงได้ถึงร้อยละ 84.5 ลดระยะเวลาการรอคอยในขั้นตอนการรายงานผลจากเดิมเฉลี่ยต่อรายที่ 9 นาที เหลือเพียง 4 นาที นอกจากนี้ยังเพิ่มการตรวจจับความผิดพลาดจากการเก็บตัวอย่างสิ่งส่งตรวจ โดยข้อมูลการปฏิเสธสิ่งส่งตรวจที่รวบรวมได้ในระยะเวลา 1 ปี มีจำนวน 770 ราย เกิดจากสิ่งส่งตรวจมีความผิดปกติ เม็ดเลือดแดงแตก เหลืองผิดปกติ หรือขุ่นมีไขมัน 592 ราย ปนเปื้อนจากสารกันเลือดแข็งและสารน้ำที่ให้ทางหลอดเลือด 132 ราย และเก็บตัวอย่างผู้ป่วยสลับคน 46 ราย จากการศึกษานี้สรุปได้ว่าระบบ autoverification สามารถนำไปประยุกต์ใช้ได้จริง ประโยชน์ที่ได้คือลดระยะเวลาการรอคอย เพิ่มความถูกต้องของผลการทดสอบจากการลดความผิดพลาดของผู้ปฏิบัติงานที่อาจตรวจสอบไม่ครบถ้วน เพิ่มประสิทธิภาพของผู้ปฏิบัติงานโดยให้ตรวจสอบผลเฉพาะรายที่จำเป็นต้องประเมินและ หรือแก้ไขผลให้มีความถูกต้อง และเพิ่มการตรวจจับสิ่งส่งตรวจที่เกิดข้อผิดพลาดจากการเก็บตัวอย่าง
130,บทความวิจัยนี้มีวัตถุประสงค์เพื่อศึกษากลยุทธ์ส่งเสริมการตลาดของกลุ่มกาแฟบ้านควนขี้แรด ตำบลพะตง อำเภอหาดใหญ่ จังหวัดสงขลา วิธีการศึกษาใช้ระเบียบวิธีวิจัยเชิงคุณภาพ การเก็บรวบรวมข้อมูลใช้วิธีการสังเกต การสัมภาษณ์เจาะลึก และการประชุมระดมความคิด ระยะเวลาเก็บข้อมูล 15 เดือน พฤษภาคม พ.ศ. 2564 ตุลาคม พ.ศ. 2565 ผู้ให้ข้อมูลหลักใช้วิธีการคัดเลือกแบบเจาะจง มีจำนวนรวม 40 คน การตรวจสอบข้อมูลใช้วิธีการตรวจสอบแบบสามเส้า การวิเคราะห์ข้อมูลใช้วิธีการวิเคราะห์เนื้อหาแบบดั้งเดิม ผลการศึกษาพบว่า กลยุทธ์ส่งเสริมการตลาดของกลุ่มกาแฟบ้านควนขี้แรดมีสองรูปแบบ คือ กลยุทธ์ดึงกับกลยุทธ์ผลัก แต่เน้นกลยุทธ์ผลักเนื่องจากให้ผลประกอบการที่ดีกว่า กลยุทธ์ผลักเป็นการผลักสินค้าของผู้ผลิตไปสู่คนกลาง คือ ร้านกาแฟ ก่อนไปสู่ผู้บริโภคคนสุดท้าย การพัฒนากลยุทธ์ผลักของกลุ่มกาแฟบ้านควนขี้แรดประกอบด้วยกิจกรรมสำคัญดังนี้ 1 การพัฒนาเรื่องเล่าผลิตภัณฑ์ 2 การพัฒนาผลิตภัณฑ์เพื่อรองรับความต้องการของร้านกาแฟ 3 การส่งเสริมการขายผ่านนักสื่อสารการตลาด และ 4 การพัฒนาทักษะผู้ประกอบการให้กับชาวบ้านในตำบลพะตงที่สนใจประกอบกิจการร้านกาแฟ ประโยชน์เชิงสังคมที่ได้รับจากการวิจัยมีดังนี้ 1 การสร้างความเข้มแข็งให้กับกลุ่มวิสาหกิจชุมชนโดยบูรณาการความร่วมมือกับสถาบันอุดมศึกษาในพื้นที่ เน้นความร่วมมือที่มีความต่อเนื่องระยะยาว 2 การสร้างความยั่งยืนให้กับกลุ่มวิสาหกิจชุมชน โดยเน้นการสร้างเครือข่ายและกลไกสนับสนุนกลุ่มวิสาหกิจชุมชน ส่งเสริมการเกื้อกูลกันภายในท้องถิ่น 3 การส่งเสริมเกษตรกรรมยั่งยืน การเพิ่มคุณค่าและมูลค่าให้กับผลิตภัณฑ์ที่ได้จากวิถีเกษตรกรรมยั่งยืน
131,การใช้ยากันชักเป็นแนวทางการรักษาหลักสำหรับโรคลมชักแต่มีผู้ป่วยส่วนหนึ่งที่ไม่ตอบสนองต่อการใช้ยาหรือคือเกิดการดื้อยาการศึกษาแบบภาคตัดขวางย้อนหลังนี้มีวัตถุประสงค์เพื่อศึกษาปัจจัยที่อาจมีผลต่อการปลอดการชัก 12 เดือนในผู้ป่วยโรคลมชักดื้อยา ศึกษาในผู้ป่วยโรคลมชักดื้อยาที่อายุมากกว่า 18 ปี ที่มารับการรักษา ณ คลินิกโรคลมชัก โรงพยาบาลจุฬาลงกรณ์ สภากาชาดไทย ต่อเนื่องอย่างน้อย 24 เดือน จำนวน 161 คน รวบรวมข้อมูลที่เกี่ยวข้องจากเวชระเบียนร่วมกับการสัมภาษณ์ ผลการศึกษาพบว่า ผู้ป่วยส่วนใหญ่เป็นเพศหญิง 95 คน ร้อยละ 59 อายุเฉลี่ย 39.9 10.3 ปี มีระยะเวลาการเป็นโรคลมชัก 25.7 10.9 ปีมีผู้ป่วยดื้อยาที่ควบคุมการชักไม่ได้หรือคือผู้ป่วยที่ยังมีอาการชักอย่างน้อย 1 ครั้งภายใน 12 เดือนก่อนหน้าวันที่เก็บข้อมูล จำนวน 108 คน ร้อยละ 67.1 เมื่อเปรียบเทียบกับกลุ่มที่ปลอดการชัก 12 เดือน พบว่าทั้งสองกลุ่มมีอายุ เพศ อายุที่เกิดการชักครั้งแรกและระยะเวลาที่เป็นโรคลมชักไม่แตกต่างกันอย่างมีนัยสำคัญทางสถิติเมื่อวิเคราะห์ถดถอยโลจิสติกส์พบว่าปัจจัยที่มีความสัมพันธ์กับการปลอดการชัก12 เดือน คือ จำนวนยากันชักที่เคยได้รับและการได้รับการผ่าตัด โดยกลุ่มผู้ป่วยที่มีจำนวนยากันชักที่เคยได้รับตั้งแต่ 4 รายการขึ้นไป มีโอกาสปลอดชัก 12 เดือนน้อยกว่ากลุ่มที่ได้รับน้อยกว่า 4 รายการ และผู้ป่วยที่ได้รับการผ่าตัดมีโอกาสปลอดชัก 12 เดือนมากกว่ากลุ่มที่ไม่ได้รับการผ่าตัด การศึกษานี้เน้นให้เห็นปัญหาการควบคุมการชักไม่ได้ในผู้ป่วยโรคลมชักดื้อยา ปัจจัยที่มีความสัมพันธ์กับการปลอดการชักในผู้ป่วยกลุ่มนี้ได้แก่ ประวัติการรักษาด้วยการผ่าตัดและจำนวนยากันชักที่เคยได้รับ
132,งานวิจัยนี้ มีวัตถุประสงค์เพื่อศึกษาหารสยาที่เป็นปัจจัยสำคัญในการจำแนกกลุ่มยารสประธาน โดยใช้วิธีการทางสถิติ คือ การวิเคราะห์จำแนกกลุ่ม กลุ่มตัวอย่างคัดเลือกจากตำรับยาในบัญชียาหลักแห่งชาติ พ.ศ. 2561 จำนวน 19 ตำรับ โดยแบ่งกลุ่มตามยารสประธาน จำนวน 3 กลุ่ม ได้แก่ รสเย็น 6 ตำรับ กลุ่มยาแก้ไข้ รสสุขุม 5 ตำรับ กลุ่มยาหอม และ รสร้อน 8 ตำรับ กลุ่มยาขับลม และกำหนดให้ค่ารสยาของสมุนไพรแต่ละชนิด เพื่อใช้ในการคำนวณหาสัดส่วนปริมาณของรสยาในตำรับ ผลการวิเคราะห์พบว่า ตำรับยารสเย็นจะมีสัดส่วนของสมุนไพรที่มีรสขมหรือรสจืดเป็นหลัก ตำรับยารสสุขุมจะมีสัดส่วนของรสขม รสเผ็ดร้อน และรสหอมเย็นใกล้เคียงกัน ที่ร้อยละ 20 ถึง 30 ของตำรับ และมีรสหวานเล็กน้อย ส่วนตำรับยารสร้อนจะมีสัดส่วนของรสเผ็ดร้อนมากกว่าร้อยละ 40 ของตำรับ ซึ่งรสหวาน รสเผ็ดร้อน และรสหอมเย็น จัดเป็นตัวแปรสำคัญที่ใช้ในการจำแนกกลุ่ม โดยเมื่อนำค่ามาแทนที่ในสมการที่ได้จากการวิเคราะห์การนำเสนอค่าสัมประสิทธิ์การจำแนกกลุ่มโดยวิธีของ Fisher s สามารถจำแนกกลุ่มยารสประธานของตำรับยาได้ถูกต้องร้อยละ 94.7 ผลที่ได้จากการศึกษานี้ นอกจากจะเป็นการนำเสนอแนวทางใหม่ในการจำแนกกลุ่มยารสประธานแล้ว ยังช่วยให้เข้าใจการตั้งตำรับยาของแพทย์แผนไทย และเห็นความสัมพันธ์ของรสยาและสรรพคุณของตำรับชัดเจนขึ้น
133,การวิจัยครั้งนี้ เป็นการวิจัยเชิงทดลองแบบสุ่มและมีกลุ่มควบคุมแบบปกปิดทางเดียว มีวัตถุประสงค์เพื่อเปรียบ เทียบระยะเวลาน้ำนมเต็มเต้า และปริมาณน้ำนมในมารดาหลังคลอดที่บุตรเข้ารับการรักษาในหออภิบาลทารกแรกเกิด คัดเลือกจากมารดาหลังคลอดที่มีคุณสมบัติตามเกณฑ์กำหนด และเข้ารับการรักษา ณ หอผู้ป่วยสูติกรรม โรงพยาบาลหาดใหญ่ จังหวัดสงขลา ระหว่างเดือน มีนาคม ถึง เดือนพฤษภาคม พ.ศ. 2564 จำนวน 50 คน ดำเนิน การสุ่มเข้ากลุ่มโดยใช้โปรแกรมคอมพิวเตอร์สำเร็จรูปเป็น 2 กลุ่ม กลุ่มทดลอง ได้รับการนวดกดจุดสะท้อนเท้าร่วมกับการพยาบาลตามปกติ และกลุ่มควบคุม ได้รับการพยาบาลตามปกติ เครื่องมือที่ใช้ในการวิจัย ประกอบด้วยเครื่องมือ 3 ส่วน ได้แก่ 1 เครื่องมือที่ใช้ดำเนินการทดลอง คือ นักวิจัย ผู้ทำหน้าที่นวดกดจุดสะท้อนเท้าให้มารดา 2 เครื่องมือที่ใช้กำกับการทดลอง คือ แบบประเมินทักษะการบีบน้ำนมด้วยมือ และ 3 เครื่องมือที่ใช้ในการรวบรวมข้อมูล ประกอบด้วย 3.1 แบบสอบถามข้อมูลส่วนบุคคล 3.2 แบบบันทึกข้อมูลการคลอด 3.3 แบบบันทึกระยะเวลาน้ำนมเต็มเต้า ชั่วโมง และ 3.4 แบบบันทึกปริมาณน้ำนม มิลลิลิตร เครื่องมือวิจัย ได้แก่ แบบประเมินทักษะการบีบน้ำนมด้วยมือ แบบบันทึกระยะเวลาน้ำนมเต็มเต้า และแบบบันทึกปริมาณน้ำนมได้ผ่านการตรวจสอบความตรง เชิงเนื้อหาจากผู้ทรงคุณวุฒิที่มีความเชี่ยวชาญ จำนวน 3 คน ได้ค่า ดัชนีความตรงเชิงเนื้อหาของเครื่องมือดังกล่าวเท่ากับ 1.00 และได้ศึกษานำร่องทดลองใช้เครื่องมือในกลุ่มตัวอย่าง จำนวน 10 คน ตรวจหาความเที่ยงของเครื่องมือ โดยแบบประเมินทักษะการบีบน้ำนมด้วยมือ ได้ค่าความเที่ยงของเครื่องมือเท่ากับ .83 แบบบันทึกปริมาณน้ำนม ได้ค่าความเที่ยงของเครื่องมือเท่ากับ .90 ผลการวิจัย พบว่า มารดาหลังคลอดที่บุตรเข้ารับการรักษาในหออภิบาลทารกแรกเกิดกลุ่มทดลอง มีระยะเวลาน้ำนมเต็มเต้าเร็วกว่ากลุ่มควบคุม อย่างมีนัยสำคัญทางสถิติ และ มารดาหลังคลอดที่บุตรเข้ารับการรักษาในหออภิบาลทารกแรกเกิดกลุ่มทดลอง มีปริมาณน้ำนมในวันที่ 1 24 ชั่วโมงแรกหลังคลอด มากกว่ากลุ่มควบคุม อย่างมีนัยสำคัญทางสถิติ และกลุ่มทดลอง มีปริมาณน้ำนมในวันที่ 2 24-48 ชั่วโมงหลังคลอด มากกว่ากลุ่มควบคุม อย่างมีนัยสำคัญทางสถิติ สรุป จากผลการศึกษา แสดงให้เห็นว่า การนวดกดจุดสะท้อนเท้าเป็นวิธีการส่งเสริมระยะเวลาน้ำนมเต็มเต้าและปริมาณน้ำนมที่มีประสิทธิภาพสำหรับมารดาหลังคลอดระยะแรกที่มีทารกป่วย ดังนั้น บุคลากรสุขภาพควรประยุกต์ใช้เป็นทางเลือกหนึ่ง ในการส่งเสริมการเลี้ยงลูกด้วยนมแม่ โดยเฉพาะอย่างยิ่งในกลุ่มมารดาหลังคลอดที่บุตรเข้ารับการรักษาในหออภิบาลทารกแรกเกิด
134,การวิจัยเชิงพรรณนา มีวัตถุประสงค์เพื่อศึกษาติดตามอุบัติการณ์ แนวโน้มและเปรียบเทียบความรุนแรงและการรบกวนการดำเนินชีวิตประจำวันของอาการภายหลังสมองได้รับการกระทบกระเทือนของผู้ป่วยบาดเจ็บที่ศีรษะระดับเล็กน้อยภายหลังได้รับบาดเจ็บในระยะ 24 ชั่วโมงแรก 1 เดือน 2 เดือน 3 เดือน และ 6 เดือน สุ่มตัวอย่างด้วยวิธีกำหนดช่วงเวลาศึกษา และคัดเลือกกลุ่มตัวอย่างตามคุณสมบัติที่กำหนดจากผู้ป่วยบาดเจ็บที่ศีรษะระดับเล็กน้อยที่เข้ารับการรักษา ณ หอผู้ป่วยศัลยกรรมอุบัติเหตุ โรงพยาบาลชลบุรี ในช่วงเดือนมิถุนายน 2559 ถึงเดือนมิถุนายน 2560 จำนวน 59 ราย เครื่องมือที่ใช้ในการวิจัยประกอบด้วย แบบสอบถามข้อมูลส่วนบุคคล แบบสัมภาษณ์อาการภายหลังสมองได้รับการกระทบกระเทือนของผู้ป่วยบาดเจ็บที่ศีรษะระดับเล็กน้อยของ Rivermead วิเคราะห์ข้อมูลด้วยสถิติพรรณนา และวิเคราะห์ความแปรปรวนแบบวัดซ้ำ ผลการวิจัยพบว่า ภายหลังได้รับบาดเจ็บที่ศีรษะใน 24 ชั่วโมงแรก เดือนที่ 1 เดือนที่ 2 เดือนที่ 3 และเดือนที่ 6 กลุ่มตัวอย่างมีอาการภายหลังสมองได้รับการกระทบกระเทือนทั้ง 16 อาการ โดยในระยะ 24 ชั่วโมงแรกอาการส่วนใหญ่ เป็นอาการด้านร่างกายมากกว่าด้านการรู้คิด และด้านพฤติกรรม อารมณ์ ได้แก่ อาการปวดศีรษะ เวียนศีรษะ มีความแปรปรวนของการนอนหลับ และอาการอ่อนล้า แต่เมื่อเวลาผ่านไปกลุ่มตัวอย่างมีอาการด้านร่างกายน้อยลง ในทางตรงกันข้ามกลุ่มตัวอย่างรายงานอาการด้านการรู้คิดและอาการด้านพฤติกรรม และอารมณ์เพิ่มขึ้นเมื่อเวลาภายหลังได้รับบาดเจ็บมากขึ้น ผลการศึกษาติดตามแนวโน้มของการรับรู้ความรุนแรงและการรบกวนการดำเนินชีวิตประจำวันของกลุ่มอาการภายหลังสมองได้รับการกระทบกระเทือน พบว่าด้านร่างกายมีแนวโน้มการรับรู้ความรุนแรงลดลง และพบว่าในระยะ 24 ชั่วโมงแรกและเดือนที่ 1 กลุ่มตัวอย่างรายงานความรุนแรงของอาการมากกว่าเดือนที่ 2 3 และ 6 อย่างมีนัยสำคัญทางสถิติ ส่วนอาการด้านการรู้คิดและด้านพฤติกรรม อารมณ์มีแนวโน้มรุนแรงขึ้นเมื่อระยะเวลาภายหลังการบาดเจ็บมากขึ้น โดยในระยะ 24 ชั่วโมงแรก กลุ่มตัวอย่างรับรู้ความรุนแรงของอาการด้านการรู้คิดน้อยกว่าเดือนที่ 1 และ 2 อย่างมีนัยสำคัญทางสถิติ ส่วนอาการด้านพฤติกรรมถึงแม้ว่าเมื่อเวลาผ่านไปกลุ่มตัวอย่างประเมินระดับความรุนแรง และการรบกวนการดำเนินชีวิตประจำวันมากขึ้นแต่เมื่อวิเคราะห์เปรียบเทียบความรุนแรงในแต่ละช่วงเวลาแล้วพบว่าแตกต่างกันอย่างไม่มีนัยสำคัญทางสถิติ การวิจัยครั้งนี้เสนอแนะว่า พยาบาลและบุคลากรทีมสุขภาพควรตระหนักว่า ผู้ป่วยบาดเจ็บที่ศีรษะระดับเล็กน้อยอาจมีอาการภายหลังสมองได้รับการกระทบกระเทือนทั้งด้านร่างกาย ด้านการรู้คิด และด้านพฤติกรรม จึงควรประเมินเพื่อติดตามอาการอย่างต่อเนื่อง เพื่อให้สามารถจัดการอาการดังกล่าวได้ตั้งแต่ระยะเริ่มแรก และให้การดูแลอย่างเหมาะสม เพื่อลดความรุนแรงของอาการ ตลอดจนป้องกันกลุ่มอาการภายหลังสมองได้รับการกระทบกระเทือนถาวร ซึ่งเป็นความพิการที่ส่งผลกระทบต่อความสามารถในการปฏิบัติกิจกรรมและคุณภาพชีวิตของผู้ป่วยในระยะยาว
135,วิจัยครั้งนี้ วิธีการวิจัยเชิงปรากฏการณ์วิทยาการ ตามแนวคิดของมาร์ติน ไฮเดกเกอร์ มีวัตถุประสงค์เพื่อศึกษาประสบการณ์ การถูกกักตัวเพื่อป้องกันการแพร่กระจายเชื้อไวรัส โคโรนา โควิด 19 ของนักศึกษาพยาบาล วิทยาลัยพยาบาลบรมราชชนนี จักรีรัช กลุ่มตัวอย่างคือนักศึกษาพยาบาล คัดเลือกแบบเฉพาะเจาะจง โดยเป็นนักศึกษาที่ผ่านการคัดกรองจากวิทยาลัยฯ ว่าอาจสัมผัสกลุ่มเสี่ยง จำนวน 32 คน เก็บรวบรวมข้อมูลด้วยวิธีการสัมภาษณ์กลุ่ม และการสัมภาษณ์เชิงลึก ผลการวิจัยพบว่า นักศึกษาพยาบาลที่มีประสบการณ์ขณะกักตัว ระหว่างที่มีการแพร่ระบาดของเชื้อไวรัสโคโรนา โควิด 19 สรุปเป็นประเด็นหลักได้ 4 ประเด็นดังนี้ การถูกจำกัดในการดำเนินชีวิต 2 ความจำเป็นของส่วนรวม 3 โอกาสในการเรียนรู้ 4 วาระในการแสดงความรักและเมตตา ผลการศึกษาครั้งนี้สามารถนำไปใช้ในสถานการณ์การเกิดโรคระบาดที่มีความจำเป็นต้องมีการกักตัวนักศึกษา เพื่อเป็นแนวปฏิบัติ เตรียมความพร้อม ด้านสถานที่ สิ่งอำนวยความสะดวก การสนับสนุนของครอบครัว ชุมชนและวิทยาลัย เพื่อให้นักศึกษาพยาบาลมีคุณภาพชีวิตที่ดีขณะถูกกักตัว
136,การศึกษาครั้งนี้เป็นการวิจัยเชิงพรรณาแบบผสมเชิงปริมาณและคุณภาพเพื่อศึกษาปัจจัยที่สัมพันธ์กับพฤติกรรมการเลือก ใช้บริการการแพทย์ฉุกเฉินและวิเคราะห์คุณภาพระบบบริการการแพทย์ฉุกเฉินของโรงเรียนนายร้อยพระจุลจอมเกล้า รร.จปร. กลุ่มตัวอย่างคือประชาชนใน รร.จปร. จ.นครนายก จำนวน 404 ราย ได้แบบสอบถามที่สมบูรณ์วิเคราะห์ได้ 390 ชุด เครื่องมือใน เชิงปริมาณหาค่าความเที่ยงโดยใช้สูตรสัมประสิทธิ์อัลฟาของครอนบาชได้ค่าความเชื่อมั่น 0.8 วิเคราะห์ข้อมูลโดยใช้การแจกแจง ความถี่ ค่าร้อยละ ค่าเฉลี่ยเลขคณิต ส่วนเบี่ยงเบนมาตรฐาน ค่าสถิติเชิงวิเคราะห์ใช้การทดสอบไคสแควร์ เชิงคุณภาพใช้แบบสัมภาษณ์ เชิงลึกกึ่งมีโครงสร้างร่วมกับการสังเกตแบบมีส่วนร่วม วิเคราะห์ด้วยการตรวจสอบข้อมูลแบบสามเส้า ผลการศึกษาพบว่าปัจจัยนำ ปัจจัยเสริมและปัจจัยเอื้อต่างมีความสัมพันธ์กับพฤติกรรมการเลือกใช้บริการอย่างมีนัยสำคัญทางสถิติที่ระดับ 0.05 ผลเชิงคุณภาพ พบว่าประชาชนที่เคยใช้บริการรับรู้ว่ามีประโยชน์และมีความพึงพอใจแต่ยังขาดเรื่องการประชาสัมพันธ์ ทำให้กลุ่มที่ไม่เคยใช้บริการ ขาดความรู้ความเข้าใจในการเรียกใช้บริการและการมีรถยนต์ส่วนตัวเป็นปัจจัยสำคัญที่ทำให้เกิดพฤติกรรมการเลือกใช้บริการ ในเจ้าหน้าที่พบว่าส่วนใหญ่รับรู้ผลดีของการมีระบบการแพทย์ฉุกเฉินแต่ปัจจัยที่มีผลต่อการพัฒนาระบบคือทัศนคติ ความรู้ของ ประชาชน ปัญหาขาดแคลนบุคลากร เครื่องมือและยานพาหนะ
137,แผลร้อนในกลับเป็นซ้ำเป็นรอยโรคของเยื่อเมือกช่องปากที่พบได้บ่อย และยังไม่ทราบสาเหตุที่แท้จริงของการเกิดโรค อย่างไรก็ตาม ปัจจัยเสี่ยงที่อาจเกี่ยวข้องกับการเกิดรอยโรคคือ ความเครียด การแพ้อาหาร ปัจจัยทางพันธุกรรม ความผิดปกติของระบบเลือด อิทธิพลของฮอร์โมน การติดเชื้อไวรัสหรือแบคทีเรีย การบาดเจ็บ ยาบางชนิด เช่น กลุ่มยาต้านอักเสบที่ไม่ใช่สเตียรอยด์ และความผิดปกติของระบบภูมิคุ้มกัน รวมไปถึงกลุ่มอาการหรือภาวะทางระบบ เช่น โรคเบเช็ต การรักษาในปัจจุบันยังไม่มียาชนิดใดที่สามารถรักษาให้หายขาดได้ จึงเน้นการรักษาตามอาการเป็นหลัก โดยการลดปัจจัยเสี่ยงที่จะทำให้เกิดโรคและบรรเทาความเจ็บปวดของผู้ป่วยจากแผลที่เกิดขึ้น รายงานฉบับนี้กล่าวถึงผู้ป่วยเพศหญิง อายุ 12 ปี 11 เดือน ซึ่งเป็นแผลร้อนในที่ลิ้น และบริเวณเยื่อเมือกในช่องปากมานานกว่า 1 ปี ได้รับการรักษาด้วยยาเด็กซาเมทาโซน ร่วมกับยาด็อกซีซัยคลิน และเนื่องมาจากผลเลือดของผู้ป่วยรายนี้มีฮีโมโกลบินและฮีมาโทคริตต่ำเล็กน้อย จึงให้โฟเลตร่วมด้วยเป็นเวลานาน 2 สัปดาห์ ผลการรักษาพบว่าแผลในช่องปากมีขนาดเล็กลง ไม่พบรอยโรคใหม่เกิดขึ้น ผู้ป่วยไม่มีอาการเจ็บ สามารถพูด เคี้ยว รับประทานอาหาร แปรงฟันได้ตามปกติ โดยสรุปปัจจัยแห่งความสำเร็จในการจัดการรอยโรคแผลร้อนในเรื้อรัง นอกจากการใช้ยาที่มีฤทธิ์ที่สูงเพียงพอในการลดการอักเสบแล้ว ยังต้องจัดการผู้ป่วยอย่างเป็นองค์รวมเพื่อลดปัจจัยเสี่ยงที่อาจเป็นไปได้ เช่น ในกรณีนี้ได้แนะนำให้ผู้ป่วยลดความเครียดของตนเองจากการสอบเข้าเรียน ซึ่งอาจเป็นปัจจัยหนึ่งที่ส่งเสริมให้เกิดรอยโรคได้ รวมถึงแนะนำให้ผู้ป่วยรับประทานอาหารที่มีธาตุเหล็กและวิตามินเอ และรับประทานอาหารที่มีวิตามินซีพร้อมกับอาหารที่มีธาตุเหล็กเพื่อช่วยเพิ่มการดูดซึมธาตุเหล็ก
138,การศึกษาแบบภาคตัดขวางนี้ มีวัตถุประสงค์เพื่อศึกษาการสัมผัสสารโพลีไซคลิก อะโรมาติก ไฮโดรคาร์บอน จากการสัมผัสควันจากน้ำมันปรุงอาหาร และศึกษาความสัมพันธ์ระหว่างอายุงาน ระยะเวลาทำงาน และการสัมผัสสารโพลีไซคลิก อะโรมาติก ไฮโดรคาร์บอน กับระดับ 1-ไฮดรอกซีไพรีน ในปัสสาวะ กลุ่มตัวอย่างคือผู้ขายอาหารจำนวน 11 คน ในโรงอาหารของโรงเรียนแห่งหนึ่งในกรุงเทพมหานครฯ โดยการเก็บตัวอย่างอากาศเพื่อประเมินการรับสารโพลีไซคลิก อะโรมาติก ไฮโดรคาร์บอน และตัวอย่างปัสสาวะเพื่อตรวจระดับความเข้มข้น 1-OHP แล้ววิเคราะห์ด้วยเครื่องโครมาโตกราฟีของเหลวสมรรถนะสูงคู่กับเครื่องตรวจวัดสารแบบฟลูออเรสเซนส์ วิเคราะห์ข้อมูลด้วยสถิติพรรณนาประกอบด้วย ค่าเฉลี่ย ส่วนเบี่ยงเบนมาตรฐาน วิเคราะห์ความแตกต่างระหว่างความเข้มข้นของสาร1-OHP ก่อนเริ่มงานและหลังเลิกงานด้วยสถิติ Wilcoxon Matched Pairs Signed Rank Test และการวิเคราะห์สัมประสิทธิ์สหสัมพันธ์ด้วยวิธี Spearman s Rank Correlation โดยกำหนดค่านัยสำคัญทางสถิติที่ระดับ 0.05 ผลการวิจัยพบว่าความเข้มข้นเฉลี่ยของสาร PAHs เท่ากับ 39.69 31.75 นาโนกรัม ลูกบาศก์เมตร และค่าเฉลี่ยสาร 1-OHP ก่อนเริ่มงานและหลังทำงานเท่ากับ 0.60 และ 1.12 นาโนกรัมต่อมิลลิกรัมครีเอตินิน ตามลำดับ ซึ่งไม่มีความแตกต่างกันทางสถิติ และไม่พบความสัมพันธ์กันอย่างมีนัยสำคัญทางสถิติระหว่างอายุงาน ระยะเวลาทำงาน การใส่อุปกรณ์ป้องกันส่วนบุคคล และการรับสาร
139,ภูมิหลัง การตรวจทางเซลล์วิทยาด้วยวิธีเจาะดูดด้วยเข็มเล็ก มีการทำอย่างแพร่หลายทั้งในและต่างประเทศ โดยมีความแม่นยำแตกต่างกันในแต่ละสถาบัน ใน รพ.ลำปาง ยังไม่เคยมีการศึกษาประสิทธิผลของการตรวจดังกล่าว วัตถุประสงค์ เพื่อประเมินความแม่นยำและประสิทธิผลของการตรวจก้อนเต้านมด้วยวิธี FNAC วัสดุและวิธีการ เป็นการศึกษาเชิงพรรณนาแบบย้อนหลังในผู้ป่วยที่ได้รับการตรวจเต้านมด้วยวิธี FNAC ใน รพ.ลำปาง ตั้งแต่เดือนมกราคม 2551 - ธันวาคม 2555 แบ่งผลการวินิจฉัยทางเซลล์วิทยาเป็นกลุ่มตาม five-tier system เปรียบเทียบกับผลการตรวจชิ้นเนื้อ วิเคราะห์ความแม่นยำและประสิทธิผลในการวินิจฉัย ผลการศึกษา ผู้ป่วยได้รับการตรวจ FNAC 795 ราย เป็นเพศหญิงร้อยละ 98.2 อายุเฉลี่ย 52.8 11.9 ปี พิสัย 17 - 94 ปี ผลการตรวจ FNAC ส่วนใหญ่อยู่ในกลุ่ม benign ร้อยละ 33.7 รองลงมาคือ unsatisfactory ร้อยละ 27.4 และ malignant ร้อยละ 19.1 ผู้ป่วยที่มีผลตรวจชิ้นเนื้อยืนยันมีจำนวน 534 ราย ร้อยละ 67.2 การตรวจ FNAC มีความแม่นยำในการวินิจฉัยร้อยละ 89.3 ความไวร้อยละ 84.6 ความจำเพาะร้อยละ 97.7 ค่าพยากรณ์บวกร้อยละ 98.5 ค่าพยากรณ์ลบร้อยละ 78.0 ผลบวกลวงร้อยละ 2.3 และผลลบลวงร้อยละ 15.4 สรุป การตรวจ FNAC ในรพ.ลำปางมีความแม่นยำสูง ใกล้เคียงกับสถาบันต่างๆ ที่มีรายงานทั้งในและต่างประเทศ สามารถใช้เป็นวิธีเบื้องต้นในการวินิจฉัยก้อนที่เต้านมได้ โดยจำเป็นต้องแปลผลร่วมกับลักษณะทางคลินิกและผลการตรวจทางรังสีวิทยาด้วยเสมอในการวางแผนการรักษาผู้ป่วย
140,การวิจัยนี้เป็นวิจัยกึ่งทดลอง มีวัตถุประสงค์เพื่อศึกษาประสิทธิผลของโปรแกรมส่งเสริมความรอบรู้ด้านสุขภาพต่อพฤติกรรมการป้องกันโรคเมลิออยโดสิสในเกษตรกรตำบลคำขวาง อำเภอวารินชำราบ จังหวัดอุบลราชธานี กลุ่มตัวอย่างเป็นชาวนาที่ทำนา 70 คน คัดเลือกเป็นกลุ่มศึกษา 35 คน และกลุ่มเปรียบเทียบ 35 คน โดยในกลุ่มศึกษาได้รับโปรแกรมส่งเสริมความรอบรู้ด้านสุขภาพต่อพฤติกรรมการป้องกันโรคเมลิออยโดสิส ซึ่งใช้เวลาในการจัดกิจกรรม 3 สัปดาห์ เครื่องมือที่ใช้ คือ โปรแกรมส่งเสริมความรอบรู้ด้านสุขภาพต่อพฤติกรรมการป้องกันโรคเมลิออยโดสิสที่ถูกต้องในชาวนา ตำบลคำขวาง อำเภอวารินชำราบ จังหวัดอุบลราชธานี และแบบสัมภาษณ์ วิเคราะห์ข้อมูลด้วยสถิติ Repeated-Measures ANOVA Mann-Whitney U test และ Independent Samples t-test ผลการวิจัยพบว่า คะแนนเฉลี่ยความรอบรู้ด้านสุขภาพ และพฤติกรรมการป้องกันตนเองจากโรคเมลิออยโดสิสก่อนการให้โปรแกรมของกลุ่มศึกษาและกลุ่มเปรียบเทียบไม่แตกต่างกัน หลังการให้โปรแกรมฯ ทันทีและหลัง 1 เดือน กลุ่มศึกษามีค่าคะแนนเฉลี่ยความรอบรู้ด้านสุขภาพ และพฤติกรรมการป้องกันตนเองจากโรคเมลิออยโดสิสมากกว่าก่อนได้รับโปรแกรมฯ และมากกว่ากลุ่มเปรียบเทียบอย่างมีนัยสำคัญทางสถิติที่ระดับ 0.05 สรุปได้ว่า โปรแกรมที่พัฒนาขึ้นสามารถส่งเสริมความรอบรู้ด้านสุขภาพเรื่องการป้องกันตนเองจากโรคเมลิออยโดสิส และพฤติกรรมการป้องกันตนเองจากโรคเมลิออยโดสิสให้ดีขึ้น
141,การพัฒนาระบบคัดกรองวัณโรคด้วยนวัตกรรมปัญญาประดิษฐ์ ในโรงพยาบาลชาติตระการ เป็นรูปแบบการวิจัยและพัฒนา มีวัตถุประสงค์เพื่อพัฒนาและศึกษาผลการใช้ระบบคัดกรองวัณโรคโดยใช้ AI ในโรงพยาบาลชาติตระการ กลุ่มตัวอย่างเป็นกลุ่มเสี่ยงวัณโรค จำนวน 4 417 คน อาศัยในอำเภอชาติตระการ ขั้นตอนการวิจัย ประกอบด้วย 3 ระยะ ดังนี้ ระยะที่ 1 R1D1 สังเคราะห์ร่างต้นแบบนวัตกรรม ศึกษาตรวจสอบแนวคิดเชิงทฤษฎี ระยะที่ 2 R2D2 พัฒนาต้นแบบนวัตกรรม ศึกษาในกลุ่มตัวอย่าง จำนวน 750 คน และระยะที่ 3 R3D3 ทดสอบประสิทธิผลต้นแบบนวัตกรรม ศึกษาในกลุ่มตัวอย่าง จำนวน 3 663 คน และใช้แพทย์จบใหม่ 6 คน อ่านภาพรังสีทรวงอกร่วมกับ AI วินิจฉัยรักษาตามแนวทางควบคุมวัณโรคแห่งชาติ วิเคราะห์ข้อมูลใช้สถิติพรรณนา หาค่าความไว ความจำเพาะ ทำนายผลบวก ผลลบ ประเมินความถูกต้องจำแนกผู้ป่วยวัณโรค ความครอบคลุมการคัดกรอง และวิเคราะห์ความสอดคล้องระหว่างความเห็นในการวินิจฉัยวัณโรคระหว่าง AI กับแพทย์ ด้วย Cohen s Kappa ผลศึกษาในระยะที่ 2 พบว่า อัตราความครอบคลุมของการค้นหาวัณโรคเพิ่มขึ้นจาก 86.12 เป็น 132.84 ต่อแสนประชากร ผลศึกษาในระยะที่ 3 พบว่า แพทย์คัดกรองโดยใช้ AI ค้นหาวัณโรคเพิ่มขึ้นเป็น 423.24 ต่อแสนประชากร การอ่านภาพรังสีทรวงอกของ AI สอดคล้องกับแพทย์ อย่างมีนัยสำคัญสถิติที่ระดับ .05 แต่อย่างไรก็ตามในขั้นตอน R2D2 และ R3D3 AI ไม่สามารถอ่านภาพรังสีทรวงอกเทียบกับแพทย์ผู้เชี่ยวชาญในกลุ่มเสี่ยงร้อยละ 0.22 ผลการศึกษาครั้งนี้ AI ช่วยค้นหาผู้ป่วยวัณโรคเบื้องต้นที่ไม่มีอาการ เสมหะไม่พบเชื้อมากกว่าพบเชื้อ 5 เท่า คือ B ต่อ B- เท่ากับ 73 ต่อ 13 ความไวจำนวนที่แพทย์สงสัยวัณโรค ร้อยละ 86.96 ค่าความจำเพาะร้อยละ 75.65 ค่าพยากรณ์เชิงบวก ร้อยละ 8.41 และค่าพยากรณ์เชิงลบ ร้อยละ 99.77 ข้อเสนอแนะเชิงนโยบายโรงพยาบาลควรขับเคลื่อนระบบคัดกรองวัณโรคด้วย AI เพื่อเพิ่มประสิทธิภาพค้นหาผู้ป่วยและนำมารักษาตามแนวทางอย่างรวดเร็วต่อไป
142,บทคัดย่อ การตกเลือดหลังคลอดเป็นหนึ่งในสาเหตุหลักทางสูติกรรมที่ทำให้เกิดความพิการและ การเสียชีวิตของมารดาทั่วโลกการศึกษานี้เป็นการวิจัยเชิงพัฒนา มีวัตถุประสงค์เพื่อพัฒนาแนวปฏิบัติ การพยาบาลเพื่อป้องกันการตกเลือดในระยะ 2 ชั่วโมงแรกหลังคลอด ในห้องคลอด โรงพยาบาลอุดรธานี โดยใช้รูปแบบและขั้นตอนการปฏิบัติการพยาบาลตามหลักฐานเชิงประจักษ์ของ IOWA Model ซึ่งนำมาประยุกต์เป็น 3 ขั้นตอน ดังนี้ ขั้นตอนที่ 1 มี 4 กิจกรรม ได้แก่ 1 การกำหนดประเด็นปัญหาและวิเคราะห์สาเหตุที่พบในหน่วยงาน 2 การจัดตั้งทีมในการพัฒนาแนวปฏิบัติการพยาบาลเพื่อป้องกันการตกเลือดในระยะ 2 ชั่วโมงแรกหลังคลอด 3 การร่วมประชุมปรึกษาหรือทบทวนหลักฐาน เชิงประจักษ์จากหลักฐานข้อมูลต่างๆ ที่มีความน่าเชื่อถือ และ 4 การสร้างแนวปฏิบัติการพยาบาล ของหน่วยงานร่วมกับสหสาขาวิชาชีพ และผ่านการตรวจสอบความถูกต้องเชิงเนื้อหาจากผู้ทรงคุณวุฒิ ได้แนวปฏิบัติการพยาบาลเพื่อป้องกันการตกเลือดในระยะ 2 ชั่วโมงแรกหลังคลอด ในห้องคลอดโรงพยาบาลอุดรธานี ซึ่งประกอบด้วย ระยะรอคลอด ระยะคลอด ระยะคลอดรก ระยะหลังคลอด 2 ชั่วโมง และการประเมินและเตรียมความพร้อมผู้คลอดก่อนย้ายไปตึกหลังคลอด ขั้นตอนที่ 2 เป็นขั้นตอนในการนำแนวปฏิบัติทางการพยาบาลไปปฏิบัติจริงกับมารดาท่คี ลอดทางช่องคลอด จำนวน 30 คน และพยาบาลวิชาชีพผู้ใช้แนวปฏิบัติการพยาบาลเพื่อป้องกันการตกเลือด ในระยะ 2 ชั่วโมงแรกหลังคลอด จำนวน 22 คน ขั้นตอนที่ 3 เป็นขั้นตอนในการประเมินผลลัพธ์ พบว่า1 เมื่อนำแนวปฏิบัติการพยาบาลเพื่อป้องกันการตกเลือ ดในระยะ 2 ชั่วโมงแรกหลังคลอดไปปฏิบัติจริงกับมารดาที่คลอดทางช่องคลอด จำนวน 30 คน ไม่พบการตกเลือดภายในระยะ 2 ชั่วโมงแรก หลังคลอด 2 พยาบาลวิชาชีพ สามารถปฏิบัติตามแนวปฏิบัติการพยาบาลเพื่อป้องกันการตกเลือด ในระยะ 2 ชั่วโมงแรกหลังคลอดได้ทุกระยะ 3 ความคิดเห็นของพยาบาลต่อแนวปฏิบัติการพยาบาลเพื่อป้องกันการตกเลือดในระยะ 2 ชั่วโมงแรกหลังคลอด พบว่า อยู่ในระดับเห็นด้วยมากที่สุด 3 ลำดับแรก คือ สามารถนำไปใช้ได้จริง เป็นประโยชน์ในทางการพยาบาล และมีความพึงพอใจต่อแนวปฏิบัติการพยาบาลเพื่อป้องกันการตกเลือด ในระยะ 2 ชั่วโมงแรกหลังคลอด ผลการศึกษามีข้อเสนอแนะว่า แนวปฏิบัติการพยาบาลเพื่อป้องกันการตกเลือดในระยะ 2 ชั่วโมงแรกหลังคลอด สามารถนำไปใช้กับมารดาหลังคลอดเพื่อป้องกันการตกเลือดได้อย่างมีประสิทธิภาพ และควรบูรณาการแนวปฏิบัติการพยาบาลนี้เข้าไว้เป็นส่วนหนึ่งของการพัฒนาคุณภาพอย่างต่อเนื่องเพื่อพัฒนาคุณภาพการพยาบาลต่อไป
143,การวิจัยนี้เป็นการวิจัยแบบผสมผสานด้วยวิธีอธิบายติดตามโดยใช้การวิจัยเชิงปริมาณเป็นวิธีการหลักในการศึกษาลักษณะการฟื้นฟูสภาพและปัจจัยทำนายการฟื้นฟูสภาพของผู้ป่วยภายหลังได้รับการผ่าตัดเปลี่ยนข้อเข่าเทียม จำนวนกลุ่มตัวอย่าง 80 คน เก็บข้อมูลการฟื้นฟูสภาพด้วยเครื่องมือ Thai version of Western Ontario and McMaster University วิเคราะห์ข้อมูลด้วยสถิติความถดถอยพหุแบบขั้นตอน เมื่อได้ผลการวิจัยเชิงปริมาณแล้วจึงจำแนกกลุ่มตัวอย่างตามคะแนนการฟื้นหายเพื่อเป็นผู้ให้ข้อมูลหลักในการวิจัยเชิงคุณภาพ โดยเก็บข้อมูลจากผู้ให้ข้อมูลหลักจำนวน 30 คน เพื่ออธิบายความเพิ่มเติมความเข้าใจปัจจัยที่มีผลต่อการฟื้นฟูสภาพ วิเคราะห์ข้อมูลเชิงคุณภาพด้วยการวิเคราะห์เชิงเนื้อหา ผลการศึกษาพบว่า ภาวะซึมเศร้าสามารถทำนายการฟื้นฟูสภาพด้านการใช้งานข้อได้ร้อยละ 14.9 ดัชนีมวลกายสามารถทำนายการฟื้นฟูสภาพด้านอาการข้อฝืดได้ร้อยละ 8.2 ภาวะโรคร่วมสามารถทำนายการฟื้นฟูสภาพด้านอาการปวดข้อได้ร้อยละ 6.2 ผลการวิจัยเชิงคุณภาพเพื่ออธิบายติดตามประสบการณ์การฟื้นฟูสภาพของผู้ป่วยภายหลังการผ่าตัดเปลี่ยนข้อเข่าเทียม พบว่าผู้ป่วยมีความรู้สึกว่าหลังผ่าตัดอาการปวดเข่าลดลง เดินได้ดีขึ้น โดยปัจจัยที่มีผลต่อการฟื้นฟูสภาพภายหลังการผ่าตัดเปลี่ยนข้อเข่าเทียมมี 3 ปัจจัย คือ ความกลัวการหกล้มและกลัวการปวด 2 การสนับสนุนด้านจิตใจ และ 3 การได้รับการสนับสนุนด้านข้อมูล
144,นักพัฒนาซอฟต์แวร์ลดระยะเวลาในการผลิตซอฟต์แวร์ของระบบปฏิบัติการที่มีความแตกต่างกันด้วยการใช้ซอฟต์แวร์ที่สามารถเขียนครั้งเดียวได้สองระบบปฏิบัติการบนโทรศัพท์มือถือ แต่อย่างไรก็ตามกราฟิกยูสเซอร์อินเตอร์เฟสที่เขียนออกมาไม่สามารถที่จะแปลงให้ออกมาเป็นสองระบบปฏิบัติการได้อย่างแตกต่างกันให้เหมือนกับระบบปฏิบัติการแบบดั้งเดิม จึงเป็นปัญหาในการวิจัยที่ว่าผู้ใช้งานที่ใช้ระบบปฏิบัติการเดียวมาโดยตลอดสามารถใช้งานกราฟิกข้ามแพลตฟอร์มได้หรือไม่เพราะอาจจะเกิดปัญหาด้านความไม่สอดคล้องกันระหว่างการออกแบบแอพพลิเคชั่นและระบบความคิดของสมอง โดยการศึกษาครั้งนี้จะเน้นเรื่องการทดสอบ 3 ส่วน คือ การทดลองแรกเป็นการนำทางที่ต้องใช้กราฟิกยูสเซอร์อินเตอร์เฟสสำหรับข้อมูลปริมาณมาก โดยเปรียบเทียบระหว่าง Navigation drawer bar ในระบบปฏิบัติการ Android กับ Table ของ iOS การทดลองที่สองคือการนำทางสำหรับข้อมูลปริมาณน้อยระหว่าง Tab bar ที่นิยมใช้กันมากใน iOS เปรียบเทียบกับ Navigation drawer bar ส่วนสุดท้ายจะศึกษาองค์ประกอบด้านกราฟิกที่มีรูปลักษณ์แตกต่างกันโดยสิ้นเชิงเช่น ปฏิทินของ Android เทียบกับ Date picker ของ iOS โดยการศึกษาครั้งนี้จะทำการทดสอบผู้ใช้ระบบปฏิบัติการเดียวมาโดยตลอด ผลจากศึกษาพบว่า ไม่มีความแตกต่างอย่างมีนัยสำคัญระหว่าง Navigation drawer bar กับ Table สำหรับการค้นหาข้อมูลปริมาณมาก ในขณะที่มีความแตกต่างอย่างมีนัยสำคัญของข้อมูลปริมาณน้อย ผู้ใช้ต้องการ Tab bar มากกว่า Navigation drawer bar ในด้านของรูปลักษณ์ที่ต่างกันก็ไม่มีปัญหาด้านการทำงานข้ามแพลตฟอร์มเนื่องจากผู้ใช้ได้คุ้นเคยกับการใช้กราฟิกยูสเซอร์อินเตอร์เฟสนั้นในแอพพลิเคชั่นทั่วไป การศึกษาครั้งนี้ทำให้ทราบว่ากราฟิกยูสเซอร์อินเตอร์เฟสของแอพพลิเคชั่นข้ามแพลตฟอร์มสามารถพัฒนาต่อไปในอนาคต
145,เชื้อฮิวแมนเมตะนิวโมไวรัส เป็นไวรัสก่อโรคระบบทางเดินหายใจที่ได้ถูกแยกเมื่อไม่นานนี้ โดยมี ความสำคัญที่ก่อให้เกิดโรคติดเชื้อในระบบทางเดินหายใจส่วนบนและส่วนล่างของเด็กและผู้ใหญ่ แม้ว่า การตรวจวินิจฉัยการติดเชื้อเอชเอ็มพีวีทางห้องปฏิบัติการจะเชื่อถือการตรวจโดยใช้เทคนิคทางอณูชีว โมเลกุล แต่มีข้อจำกัดเรื่องราคา การตรวจวินิจฉัยด้วยวิธีอื่น เช่น การตรวจด้วยเทคนิคอิมมูนเรืองแสง ยังคงมีความต้องการ เนื่องจากมีราคาถูกและให้ผลตรวจที่รวดเร็ว ดังนั้น วัตถุประสงค์ของการศึกษานี้เพื่อทำาการตรวจประเมินวิธีการทดสอบด้วยวิธีอิมมูนเรืองแสงชนิดไดเรคและการ หาความชุกของการติดเชื้อเอชเอ็มพีวี ในโรงพยาบาลศิริราช ประเทศไทย โดยใช้ตัวอย่างตรวจจากน้ำล้างหลัง โพรงจมูกจำนวน 655 ตัวอย่างจะถูกเก็บใน viral transport media และน้ำส่งมายังห้องปฏิบัติการ จุลชีววิทยา โรงพยาบาลศิริราช ในระหว่างเดือนพฤษภาคม 2555 ถึง เดือนเมษายน 2556 ขณะที่ตัวอย่าง จำนวน 475 ตัวอย่างจะถูกเก็บระหว่างเดือนกรกฎาคม 2556 ถึง เดือนมิถุนายน 2557 ค่าความไวของวิธีอิมมูน เรืองแสงจะถูกเปรียบเทียบกับปฏิกิริยาลูกโซ่โพลีเมอเรสในสภาพจริง โดยพบว่ามีค่าความไวร้อยละ 95.5 และ ความจำเพาะร้อยละ 94.7 เมื่อเทียบกับปฏิกิริยาลูกโซ่โพลีเมอเรสในสภาพจริง ความชุกของการตรวจพบเชื้อ เอชเอ็มพีวีในเดือนพฤษภาคม 2555 ถึง เดือนเมษายน 2556 พบร้อยละ 3.8 และเดือนกรกฎาคม 2556 ถึง เดือนมิถุนายน 2557 พบร้อยละ 5.7 ค่าความชุกของเชื้อเอชเอ็มพีวีจะพบสูงที่สุดในเด็ก อายุน้อยกว่า 5 ปี และจะพบมากในช่วงเดือนสิงหาคม 2555 ถึง เดือนกุมภาพันธ์ 2556 และเดือนสิงหาคม 2556 ถึง เดือนมกราคม 2557 ซึ่งอยู่ในช่วงปลายฤดูฝนต้นฤดูหนาวของประเทศไทย
146,บทคัดย่อ การศึกษานี้มีวัตถุประสงค์เพื่อตรวจหาความเข้มข้นที่เหมาะสมของแอลซีสเตอีนเติมลงในสารละลายเจือจางน้ำเชื้อ lactose-egg yolk เพื่อปรับปรุงคุณภาพของน้ำเชื้อสุกรพ่อพันธุ์ภายหลังการแช่แข็งและทำละลายโดยใช้วิธีย้อม Annexin-V PI ร่วมกับโฟลว์ไซโตเม เตอร์ น้ำเชื้อสดจากสุกรพ่อพันธุ์จำนวน 12 ตัวผ่านกระบวนการโดยใช้สารละลายเจือจางน้ำเชื้อ LEY และเติมแอลซีสเตอีนที่ความเข้มข้น 0 5 10 และ 15 มิลลิโมลาร์ น้ำเชื้อตัวอย่างนำไปผ่านการแช่แข็งและทำละลายก่อนนำไปศึกษา ลักษณะผิวของเยื่อหุ้มเซลล์อสุจิศึกษาด้วย กล้องจุลทรรศน์อิเล็กตรอนแบบส่องกราด ขณะที่ความสมบูรณ์ของเยื่อหุ้มเซลล์อสุจิศึกษาด้วยวิธีย้อม Annexin-V PI ผลจากกล้อง SEM พบความเสียหายแบบต่างๆ เกิดขึ้นกับผิวของเยื่อหุ้มเซลล์อสุจิในทุกความเข้มข้น ขณะที่ยังพบเซลล์อสุจิที่มีเยื่อหุ้มเซลล์สมบูรณ์ กระจายอยู่ เมื่อศึกษาด้วยการย้อม Annexin-V PI พบว่า เซลล์อสุจิที่มีเยื่อหุ้มสมบูรณ์ซึ่งมีชีวิตและไม่มีการเสื่อมตาย เพิ่มขึ้น ที่ความเข้มข้น 5 และ 10 มิลลิโมลาร์ การศึกษานี้บ่งชี้ว่า ความเสียหายของเยื่อหุ้มเซลล์อสุจิสามารถพบได้ในน้ำเชื้อที่ผ่านการแช่แข็ง และทำละลาย นอกจากนี้ พบว่าแอลซีสเตอีนที่ความเข้มข้น 5 และ 10 มิลลิโมลาร์ใน LEY เป็นความเข้มข้นที่เหมาะสม มีผลต่อต้านภาวะ oxidative stress ซึ่งช่วยให้น้ำเชื้อสุกรพ่อพันธุ์แช่แข็งมีคุณภาพดีขึ้น คำสำคัญ การแช่แข็ง แอลซีสเตอีน สุกร สารละลายเจือจางน้ำเชื้อ เซลล์อสุจิ
147,โรคติดเชื้อไวรัสโคโรนา 2019 หรือโรคโควิด 19 เป็นภาวะวิกฤติทางสุขภาพที่ส่งผลต่อชีวิตความเป็นอยู่และสภาพเศรษฐกิจของทุกประเทศทั่วโลกในปัจจุบัน การดูแลสุขภาพโดยเฉพาะการรับประทานอาหารที่เหมาะสมเพื่อเสริมสร้างภูมิคุ้มกันในช่วงการระบาดของโรคติดเชื้อโควิด 19 จึงมีความจำเป็นอย่างยิ่ง สังกะสีเป็นแร่ธาตุชนิดหนึ่งที่มีความจำเป็นต่อร่างกาย ประโยชน์อย่างหนึ่งของสังกะสี พบว่า มีส่วนสำคัญต่อการทำงานของระบบภูมิคุ้มกัน บทความนี้มีวัตถุประสงค์เพื่อสืบค้นและรวบรวมข้อมูลเพื่อนำเสนอเนื้อหาเกี่ยวกับประโยชน์ของสังกะสีที่มีต่อภูมิคุ้มกัน รวมถึงประโยชน์ของสังกะสีที่มีต่อการป้องกันและลดความรุนแรงของโรคติดเชื้อโควิด 19 งานวิจัยที่เป็นปัจจุบัน พบว่า ระดับซีรัมสังกะสีในเลือดของผู้ป่วยโรคติดเชื้อโควิด 19 เป็นตัวบ่งชี้ความรุนแรงของโรคอย่างหนึ่ง โดยผู้ป่วยที่มีสังกะสีในเลือดต่ำมีโอกาสเกิดความรุนแรงอย่างเฉียบพลันของระบบทางเดินหายใจและมีการเสียชีวิตมากกว่าผู้ป่วยที่มีระดับซีรัมสังกะสีปกติ และการให้สังกะสีเสริมในอาหาร พบว่า ช่วยเสริมสร้างภูมิคุ้มกันที่อาจมีส่วนช่วยป้องกันและลดความรุนแรงของโรคติดเชื้อโควิด 19 ได้ อย่างไรก็ตามเนื่องจากโรคติดเชื้อโควิด 19 เป็นโรคอุบัติใหม่จึงยังต้องมีการศึกษาทางคลินิกในวงกว้างต่อไป
148,ภาวะปลายประสาทอักเสบเป็นอาการไม่พึงประสงค์ที่พบได้ภายหลังการรักษาด้วยยาเคมีบำบัด อาการปลายประสาทอักเสบระดับรุนแรงส่งผลต่อประสิทธิภาพการรักษาและคุณภาพชีวิตของผู้ป่วย การศึกษานี้มีวัตถุประสงค์เพื่อเปรียบเทียบการเปลี่ยนแปลงคะแนนคุณภาพชีวิตของผู้ป่วยมะเร็งระหว่างกลุ่มที่เกิดภาวะปลายประสาทอักเสบระดับความรุนแรงต่ำ และกลุ่มที่มีความรุนแรงปานกลางขึ้นไป grade 2 ขึ้นไป วัสดุและวิธีการทดลอง ศึกษาแบบติดตามไปข้างหน้าในผู้ป่วยโรคมะเร็งชนิดก้อน ที่รับการรักษาด้วยยาเคมีบำบัด ณ หอผู้ป่วยเคมีบำบัด โรงพยาบาลสรรพสิทธิประสงค์ จังหวัดอุบลราชธานี ระหว่างวันที่ 1 ส.ค. 2563 ถึง 31 ม.ค. 2564 ประเมินคุณภาพชีวิตจากการเกิดภาวะปลายประสาทอักเสบด้วยแบบสอบถาม EORTC QLQ-CIPN20 ซึ่งคะแนนที่เพิ่มขึ้นแสดงถึงคุณภาพชีวิตที่แย่ลง และประเมินระดับความรุนแรงด้วย CTCAE version 5.0 โดยวิเคราะห์ผลความแตกต่างของการเปลี่ยนแปลงคะแนนคุณภาพชีวิตด้วยสถิติ Mann ผลการศึกษา ผู้ป่วยเข้าร่วมการศึกษา 70 ราย พบว่าเกิดภาวะปลายประสาทอักเสบ 47 ราย ร้อยละ 67.14 แบ่งเป็นชนิดระบบประสาทรับความรู้สึก 41 ราย ร้อยละ 58.57 และพบผู้ป่วยที่มีภาวะปลายประสาทอักเสบความรุนแรงปานกลางขึ้นไป 12 ราย ร้อยละ 26.27 การเปลี่ยนแปลงคะแนนคุณภาพชีวิตโดยรวมผู้ป่วยที่มีความรุนแรงระดับปานกลางขึ้นไปมีค่ามัธยฐานเพิ่มขึ้น 12.22 คะแนน ค่าพิสัยระหว่างควอไทล์ 11.11 มากกว่ากลุ่มผู้ป่วยที่มีความรุนแรงระดับต่ำ ที่มี 3.33 คะแนน ค่าพิสัยระหว่างควอไทล์ 6.67 อย่างมีนัยสำคัญทางสถิติ นอกจากนี้ยังพบว่าการเปลี่ยนแปลงคุณภาพชีวิตด้านระบบประสาทรับความรู้สึกและระบบประสาทสั่งการ กลุ่มผู้ป่วยที่มีภาวะปลายประสาทอักเสบความรุนแรงระดับปานกลางขึ้นไป มีการเพิ่มขึ้นของคะแนนคุณภาพชีวิตมากกว่ากลุ่มผู้ป่วยที่มีความรุนแรงระดับต่ำ สรุปผล ภาวะปลายประสาทอักเสบที่มีระดับความรุนแรงเพิ่มขึ้นภายหลังการรักษาด้วยยาเคมีบำบัดจะส่งผลทำให้คุณภาพชีวิตของผู้ป่วยแย่ลง
149,พบความชุกของภาวะรูรั่วในหัวใจห้องบนชนิด foramen ovale ไม่ปิดในผู้ป่วยโรคสมองขาดเลือดชนิดไม่ทราบสาเหตุร้อยละ 60 โดยกลไกหลักของการเกิดสมองขาดเลือดจากภาวะนี้ เกิดจากลิ่มเลือดจากหัวใจห้องบนขวาไปยังหัวใจห้องบนซ้าย จากการศึกษาก่อนหน้านี้ไม่พบว่าการใส่อุปกรณ์เพื่อปิดรูรั่วในหัวใจห้องบนชนิด foramen ovale สามารถป้องกันการเกิดสมองขาดเลือดซ้ำได้ดีกว่าการให้ยาต้านเกล็ดเลือดหรือยาป้องกันเลือดแข็งตัวแต่เพียงอย่างเดียว ขณะที่ผลการศึกษาที่ ได้รับการตีพิมพ์ในปีนี้พบว่าการใส่อุปกรณ์เพื่อปิดรูรั่วในหัวใจห้องบนชนิด foramen ovale สามารถป้องกันโรคสมองขาดเลือดซ้ำได้ดีกว่า บทความนี้จึงได้ทบทวนวรรณกรรมเกี่ยวกับระบาดวิทยา กลไกการเกิดโรค การวินิจฉัย และการรักษาผู้ป่วยโรคสมองขาดเลือดที่ตรวจพบภาวะรูรั่วในหัวใจห้องบนชนิด foramen ovale ไม่ปิด
150,การศึกษาเชิงพรรณนาแบบภาคตัดขวางนี้มีวัตถุประสงค์เพื่อศึกษาปัจจัยที่มีความสัมพันธ์กับกลุ่มอาการความผิดปกติของระบบกล้ามเนื้อและกระดูกโครงร่างของเกษตรกรชาวไร่อ้อย ตำบลกุดปลาดุก อำเภอชื่นชม จังหวัดมหาสารคาม โดยผู้วิจัยได้เก็บรวบรวมข้อมูลโดยใช้แบบสอบถามจากกลุ่มตัวอย่าง 291 คน ทำการสุ่มตัวอย่างแบบแบ่งชั้นภูมิ และสุ่มอย่างง่าย จากกลุ่มประชากร 1 659 คน เก็บรวบรวมข้อมูลโดยใช้แบบสอบถาม เดือน มกราคม 2563 วิเคราะห์ข้อมูลด้วยการ แจกแจงข้อมูลด้วยค่าสถิติ ร้อยละ ค่าเฉลี่ย ส่วนเบี่ยงเบนมาตรฐาน และการถดถอยพหุโลจิสติก พร้อมช่วงเชื่อมั่น ผลการศึกษาพบว่า กลุ่มตัวอย่างส่วนใหญ่มีความผิดปกติของระบบกล้ามเนื้อและกระดูกโครงร่าง ร้อยละ 86.60 ปัจจัยที่มีความสัมพันธ์กับกลุ่มอาการความผิดปกติของระบบกล้ามเนื้อและกระดูกโครงร่างของเกษตรกรชาวไร่อ้อย ประกอบด้วย ปัจจัยสิ่งแวดล้อมในการทำงาน ด้านกายภาพ ปัจจัยสิ่งแวดล้อมในการทำงาน ด้านสังคม ตามลำดับ ข้อเสนอแนะ หน่วยงานที่เกี่ยวข้องควรจัดอบรมให้ความรู้ด้านกายศาสตร์เพื่อส่งเสริมการทำไร่อ้อยที่ปลอดภัย โดยครอบคลุมในส่วนที่พบว่ายังเป็นปัญหา เช่น ท่าทางการทำงานซ้ำ ๆ หรือความเครียดจากการทำงาน
151,บทนำ ภาษาอังกฤษเป็นทักษะจำเป็นในวิชาชีพพยาบาล แต่นักศึกษาพยาบาลส่วนใหญ่ไม่มั่นใจในการใช้ภาษาอังกฤษ การจัดการเรียนโดยใช้กิจกรรมเป็นฐาน ทำให้นักศึกษาได้ลงมือปฏิบัติจริง และสามารถพัฒนาทักษะภาษาอังกฤษได้ วัตถุประสงค์การวิจัย เพื่อศึกษาเปรียบเทียบความรู้ ทักษะการอ่าน เขียนภาษาอังกฤษ และทัศนคติต่อการเรียนของนักศึกษาพยาบาล วิธีการวิจัย การวิจัยแบบกลุ่มเดียววัดผลก่อน-หลัง ตัวอย่าง คือ นักศึกษาพยาบาลชั้นปี 3 จำนวน 77 คน เครื่องมือที่ใช้คือ 1 การจัดการเรียนโดยใช้กิจกรรมเป็นฐาน 2 แบบสอบถามข้อมูลทั่วไป แบบทดสอบความรู้ 4 แบบสอบถามการรับรู้ทักษะการอ่านและการเขียนภาษาอังกฤษ 5 แบบสังเกตทักษะการอ่านและการเขียนภาษาอังกฤษ 6 แบบสอบถามทัศนคติต่อการเรียน และ 7 แบบสัมภาษณ์ประสบการณ์ในการเรียนรู้ วิเคราะห์ข้อมูลใช้สถิติเชิงพรรณนา การทดสอบค่าที และ การทดสอบวิลค๊อกซัน ผลการวิจัย ตัวอย่างมีความรู้หลังเรียนเพิ่มขึ้นอย่างมีนัยสำคัญทางสถิติ การรับรู้ทักษะการอ่าน และการเขียนภาษาอังกฤษ หลังเรียนดีขึ้น ทักษะการอ่านอยู่ในระดับปานกลางทั้ง Text book และ Research abstract ทักษะการเขียนอยู่ในระดับปานกลาง ทั้ง Focus charting และ Academic script ส่วนทัศนคติต่อการเรียนดีขึ้นอย่างมีนัยสำคัญทางสถิติ สรุปผล การจัดการเรียนโดยใช้กิจกรรมเป็นฐาน ช่วยพัฒนาความรู้ ทักษะการอ่านและเขียนภาษาอังกฤษ และทัศนคติต่อการเรียนของนักศึกษาพยาบาล
152,บทความวิชาการนี้มีวัตถุประสงค์เพื่อสังเคราะห์การพัฒนาศักยภาพสูงในนักกีฬาแบดมินตันทีมชาติไทยสำหรับการแข่งขันกีฬาโอลิมปิกเกมส์ โตเกียว 2020 ตามทฤษฎีและหลักการทางวิทยาศาสตร์การกีฬา ประกอบด้วย สรีรวิทยา ชีวกลศาสตร์ จิตวิทยา โภชนาการ และการบริหารจัดการกีฬา การเก็บรวบรวมข้อมูลกระทำโดย ทบทวนเอกสารและวรรณกรรมที่เกี่ยวข้อง รวมถึงค้นคว้าข้อมูลจากแหล่งข้อมูลระดับทุติยภูมิ เครื่องมือ วิธีการ ได้แก่ เอกสารการศึกษาและวิจัยที่ผ่านมา หนังสือคู่มือเกี่ยวกับกีฬาแบดมินตัน ระเบียบการจัดการแข่งขันกีฬาโอลิมปิกเกมส์ และเว็ปไซด์สหพันธ์แบดมินตันโลก ผลการสังเคราะห์พบว่า การพัฒนาศักยภาพสูงของนักกีฬาแบดมินตันทีมชาติไทยมีการวางแผนระยะยาวแบ่งเป็น 2 ช่วง โดยใช้วิทยาศาสตร์การกีฬาหลายด้าน ช่วงที่ 1 มีเป้าหมายเตรียมความพร้อมทางด้านร่างกายเพื่อก่อให้เกิดสมรรถภาพใหม่ในช่วงที่ 2 และในช่วงที่ 2 มีเป้าหมายเพื่อพัฒนาสมรรถภาพใหม่ไปสู่ความเฉพาะเจาะจงในกีฬาแบดมินตัน และความพร้อมสูงสุดในการแข่งขัน การใช้วิทยาศาสตร์การกีฬาด้านที่สำคัญที่สุดได้แก่ การวางแผนการฝึกซ้อมที่เหมาะสม โดยเห็นได้จากรายการแข่งขันที่เกิดขึ้นตลอดทั้งปีส่งผลให้ช่วงเวลาที่พัฒนาเพื่อก่อให้เกิดสมรรถภาพใหม่นั้นหาได้ยาก ดังนั้น การวางแผนการฝึกซ้อมจึงเป็นหลักวิทยาศาสตร์การกีฬาที่ควรให้ความสำคัญเป็นอันดับแรก เพื่อให้ผู้ฝึกสอนและนักกีฬาได้เห็นภาพรวมในแต่ละปีและรอยต่อระหว่างปี มากไปกว่านั้น สรีรวิทยาการฝึกและการติดตามผลจากการฝึกซ้อมเป็นอีกหนึ่งส่วนสำคัญที่จะส่งผลต่อการพัฒนาศักยภาพสูงในนักกีฬาแบดมินตันอีกด้วย โดยจะเห็นได้จากการใช้ความสูงในการกระโดดมาช่วยในการติดตามผลเพื่อให้สามารถพัฒนาได้อย่างเหมาะสมและไม่เกิดความเสี่ยงในการบาดเจ็บนั้นเอง การพัฒนาศักยภาพสูงในนักกีฬาแบดมินตันทีมชาติไทยด้วยวิทยาศาสตร์การกีฬานั้นสามารถเป็นแบบอย่าง หรือต้นแบบให้กับนักกีฬาแบดมินตันในระดับอื่น ๆ ที่มีความต้องการที่จะพัฒนาศักยภาพให้สูงขึ้นอย่างถูกต้องและเหมาะสมได้เป็นอย่างดี
153,วัตถุประสงค์ของการศึกษาเพื่อศึกษาการลดการซึมผ่านของของเหลวในเนื้อฟันและค่ากำลังแรงยึดเฉือนระหว่างเรซินซีเมนต์กับเนื้อฟัน หลังการปรับสภาพผิวฟันด้วยทีธเมทและพอร์ตแลนด์ซีเมนต์ ใช้ฟันกรามซี่ที่สามของมนุษย์ที่ถูกถอนออกมา สภาพซี่ฟันสมบูรณ์ จำนวน 60 ซี่ แบ่งออกเป็น 6 กลุ่มโดยวิธีการสุ่ม คือ กลุ่มควบคุม กลุ่มทีธเมท และกลุ่มพอร์ตแลนด์ซีเมนต์ แต่ละกลุ่มจะแบ่งออกเป็นสองกลุ่มย่อย คือจำลองแรงดันฟันที่ 15 เซนติเมตรน้ำ และไม่จำลองแรงดันฟัน การศึกษาการลดการซึมผ่านของของเหลวจะทำในกลุ่มที่ได้รับการจำลองแรงดันฟัน โดยการบันทึกหยดของไหลบนผิวเนื้อฟันด้วยวิธีเรพลิกา และนำแบบพิมพ์ที่ได้ไปศึกษาภายใต้กล้องจุลทรรศน์อิเล็กตรอนแบบส่องกราด นำชิ้นทดสอบมาขัดและปรับสภาพพื้นผิวด้วยวัสดุเดิมอีกครั้ง ก่อนนำไปยึดกับแท่งคอมโพสิตด้วยเรซินซีเมนต์ชนิดเซลฟ์เอทช์แอดฮีซีฟ และทดสอบหาค่ากำลังแรงยึดเฉือนระหว่างเรซินซีเมนต์กับเนื้อฟัน วิเคราะห์ข้อมูลด้วยวิธีหาความแปรปรวนแบบสองทาง และเปรียบเทียบเชิงซ้อนด้วยวิธีทูกีย์ ผลการศึกษาพบว่าในกลุ่มที่ได้รับการจำลองแรงดันฟันมีค่ากำลังแรงยึดเฉือนน้อยกว่ากลุ่มที่ไม่ได้รับการจำลองแรงดันฟันอย่างมีนัยสำคัญทางสถิติ ในกลุ่มที่ได้รับการจำลองแรงดันฟันกลุ่มทีธเมท และพอร์ตแลนด์ซีเมนต์มีค่ากำลังแรงยึดเฉือนมากกว่ากลุ่มควบคุมอย่างมีนัยสำคัญทางสถิติ ในขณะที่ไม่พบความแตกต่างอย่างมีนัยสำคัญของทั้งสามกลุ่มทดลองที่ไม่ได้จำลองแรงดันฟัน ภาพจากกล้องจุลทรรศน์อิเล็กตรอนแบบส่องกราดพบว่ากลุ่มทีธเมทและพอร์ตแลนด์ซีเมนต์มีหยดของไหลน้อยกว่ากลุ่มควบคุมอย่างมันัยสำคัญทางสถิติ แสดงให้เห็นถึงการลดการซึมผ่านของของเหลว การปรับสภาพผิวฟันด้วยทีธเมท และพอร์ตแลนด์ซีเมนต์สามารถลดการซึมผ่านของของเหลวได้อย่างมีประสิทธิภาพและสามารถเพิ่มค่ากำลังแรงยึดเฉือนระหว่างเรซินซีเมนต์และผิวฟันในสภาวะที่จำลองแรงดันฟัน ในขณะที่ไม่ส่งผลต่อค่ากำลังแรงยึดเฉือนในสภาวะที่ไม่ได้จำลองแรงดันฟัน
154,วัตถุประสงค์ เพื่อศึกษาผลของการแทรกแซงทางจิตวิทยาร่วมกับการให้คำแนะนำโดยเภสัชกรต่อความรู้และการแจ้งประวัติการแพ้ยาด้วยตนเองของผู้ป่วย วิธีการวิจัย การศึกษานี้เป็นการวิจัยเชิงทดลองในผู้ป่วยโรคเรื้อรัง 84 คนที่มีประวัติแพ้ยาซึ่งแจ้งประวัติดังกล่าวก็ต่อเมื่อถูกถามโดยเจ้าหน้าที่หรือเป็นผู้ที่ไม่แจ้งประวัติการแพ้ยาแม้ถูกถามก็ตาม ตัวอย่างถูกสุ่มแยกเป็นกลุ่มทดลอง 43 รายและกลุ่มควบคุม 41 ราย กลุ่มทดลองได้รับความรู้โดยการใช้สื่อวีดิทัศน์ร่วมกับการให้คำแนะนำโดยเภสัชกรในเรื่องความรู้เกี่ยวกับการแพ้ยาและยังได้รับคำแนะนำเพื่อปรับเปลี่ยนปัจจัยทางจิตวิทยาที่งานวิจัยในอดีตบ่งชี้ว่าสัมพันธ์กับการแจ้งประวัติการแพ้ยา กลุ่มควบคุมได้รับคำแนะนำจากเภสัชกรตามปกติในเรื่องความรู้เกี่ยวกับการแพ้ยา ผู้วิจัยประเมินผลของการแทรกแซงโดยวัดพฤติกรรมการแจ้งประวัติแพ้ยาด้วยการสัมภาษณ์และการสังเกต พฤติกรรมการพกบัตรแพ้ยาโดยการขอดูบัตรแพ้ยา และความรู้เรื่องการแพ้ยาโดยการสัมภาษณ์ การประเมินทำสองครั้ง คือ ก่อนการแทรกแซงและหลังการแทรกแซงเมื่อผู้ป่วยกลับมารับการรักษาในครั้งถัดไปในระยะเวลา 2-6 เดือน ผลการวิจัย หลังการแทรกแซง กลุ่มทดลองร้อยละ 41.9 แจ้งประวัติการแพ้ยาด้วยตนเองโดยเจ้าหน้าที่ไม่ต้องถาม ซึ่งมากกว่ากลุ่มควบคุม ร้อยละ 19.5 อย่างมีนัยสำคัญทางสถิติ หลังการแทรกแซง กลุ่มทดลองร้อยละ 90 แจ้งประวัติด้วยการใช้บัตรแพ้ยา หรือแจ้งด้วยวาจาร่วมด้วย ซึ่งมากกว่ากลุ่มควบคุม ร้อยละ 65.9 อย่างมีนัยสำคัญทางสถิติ ก่อนการแทรกแซงผู้ป่วยทั้งในกลุ่มทดลองและกลุ่มควบคุมพกบัตรแพ้ยาน้อยกว่าร้อยละ 50 หลังการแทรกแซง กลุ่มควบคุมและกลุ่มทดลองพกบัตรแพ้ยาเพิ่มขึ้นมาก ร้อยละ 90.2 และ 95.3 ตามลำดับ และไม่มีความแตกต่างอย่างมีนัยสำคัญทางสถิติระหว่างกลุ่ม หลังการแทรกแซง กลุ่มทดลองและกลุ่มควบคุมมีความรู้ไม่ต่างกันอย่างมีนัยสำคัญทางสถิติในทุกประเด็น ยกเว้นความรู้เรื่องการปฏิบัติตนเพื่อป้องกันการแพ้ยาซ้ำซึ่งกลุ่มทดลองมีความรู้ ร้อยละ 74.4 มากกว่ากลุ่มควบคุม ร้อยละ 46.3 อย่างมีนัยสำคัญทางสถิติ สรุป การให้ความรู้เรื่องการแพ้ยาโดยใช้การแทรกแซงทางจิตวิทยาร่วมกับการให้คำแนะนำโดยเภสัชกรส่งผลให้ผู้ป่วยร่วมมือในการแจ้งประวัติแพ้ยาด้วยตนเองมากขึ้น สถานพยาบาลต่างๆ สามารถนำวิธีในการศึกษาไปปรับใช้เพื่อแก้ปัญหาความไม่ร่วมมือในการแจ้งประวัติแพ้ยา
155,โมเดลภาวะสันนิษฐานให้ความสำคัญกับการแปลความผลการวัดอย่างมีความหมาย โดยวิธีการวัดภาวะสันนิษฐานเรียกว่า ระบบการประเมินแบบ 4 หน่วยโครงสร้าง ประกอบด้วย แผนที่ภาวะสันนิษฐาน เป็นแผนภาพแสดงโครงสร้างของตัวแปรเชิงทฤษฎี มีการกำหนดคุณลักษณะที่ต้องการวัดด้วยข้อมูลเชิงปริมาณและข้อมูลเชิงคุณภาพ แผนที่ภาวะสันนิษฐาน ประกอบด้วย แผนที่ภาวะสันนิษฐานของกลุ่มตัวอย่างและแผนที่ภาวะสันนิษฐานของการตอบสนองในแต่ละลำดับขั้นของคุณลักษณะ การออกแบบข้อคำถาม โดยออกแบบเซทของข้อคำถามและการตอบสนองต่อข้อคำถามตามการกำหนดในแผนที่ภาวะสันนิษฐาน การสร้างเกณฑ์การให้คะแนน เป็นการจัดกลุ่มของค่าสังเกต มีการกำหนดค่าคะแนนและแนวทางการให้คะแนนของค่าสังเกตซึ่งเป็นคุณลักษณะที่ต้องการวัดสอดคล้องกับรายละเอียดที่กำหนดไว้ในแผนที่ภาวะสันนิษฐาน และ 4 โมเดลการวัด เป็นการวิเคราะห์คำตอบของกลุ่มตัวอย่างตามทฤษฎีการตอบสนองข้อสอบโดยใช้ โมเดล การวัดในตระกูล ราสซ์โมเดล ที่มีการแสดงพารามิเตอร์ระดับความสามารถของผู้ตอบและพารามิเตอร์ของข้อสอบในรูปของกราฟบนสเกลเดียวกันที่เรียกว่า ข้อดีของการประยุกต์ใช้แนวคิดโมเดลภาวะสันนิษฐานในงานวิจัยทางการพยาบาลโดยนำไปใช้ในการพัฒนาเครื่องมือวิจัยตามขั้นตอนของ 4 หน่วยโครงสร้าง ได้แก่ การสร้างแผนที่ภาวะสันนิษฐาน การออกแบบเครื่องมือวัด การกำหนดค่าคะแนนและการสร้างเกณฑ์การให้คะแนน และการวิเคราะห์คำตอบด้วยโมเดลการวัดตามทฤษฎีการตอบสนองข้อสอบ โมเดลภาวะสันนิษฐานพัฒนาโดย ศาสตราจารย์มาร์ก วิลสัน แห่งมหาวิทยาลัยแคลิฟอร์เนีย-เบิร์กลีย์ ประเทศสหรัฐอเมริกา แนวคิดให้ความสำคัญกับการแปลความผลการวัดอย่างมีความหมาย โดยวิธีการวัดภาวะสันนิษฐานเรียกว่า ระบบการประเมินแบบ 4 หน่วยโครงสร้าง ประกอบด้วย แผนที่ภาวะสันนิษฐาน เป็นแผนภาพแสดงโครงสร้างของตัวแปรเชิงทฤษฎี มีการกำหนดคุณลักษณะที่ต้องการวัดด้วยข้อมูลเชิงปริมาณและข้อมูลเชิงคุณภาพ แผนที่ภาวะสันนิษฐาน ประกอบด้วย แผนที่ภาวะสันนิษฐานของกลุ่มตัวอย่างและแผนที่ภาวะสันนิษฐานของการตอบสนองในแต่ละลำดับขั้นของคุณลักษณะ การออกแบบข้อคำถาม โดยออกแบบเซทของข้อคำถามและการตอบสนองต่อข้อคำถามตามการกำหนดในแผนที่ภาวะสันนิษฐาน การสร้างเกณฑ์การให้คะแนน เป็นการจัดกลุ่มของค่าสังเกต มีการกำหนดค่าคะแนนและแนวทางการให้คะแนนของค่าสังเกตซึ่งเป็นคุณลักษณะที่ต้องการวัดสอดคล้องกับรายละเอียดที่กำหนดไว้ในแผนที่ภาวะสันนิษฐาน และ 4 โมเดลการวัด เป็นการวิเคราะห์คำตอบของกลุ่มตัวอย่างตามทฤษฎีการตอบสนองข้อสอบโดยใช้โมเดลการวัดในตระกูลราสซ์โมเดลที่มีการแสดงพารามิเตอร์ระดับความสามารถของผู้ตอบและพารามิเตอร์ของข้อสอบในรูปของกราฟบนสเกลเดียวกันที่เรียกว่า การประยุกต์ใช้แนวคิดโมเดลภาวะสันนิษฐานในงานวิจัยทางการพยาบาลโดยดำเนินการพัฒนาเครื่องมือวิจัยตามขั้นตอนของ 4 หน่วยโครงสร้าง ได้แก่ การสร้างแผนที่ภาวะสันนิษฐาน การออกแบบเครื่องมือวัด การกำหนดค่าคะแนนและการสร้างเกณฑ์การให้คะแนน และการวิเคราะห์คำตอบด้วยโมเดลการวัดตามทฤษฎีการตอบสนองข้อสอบ
156,การวิจัยครั้งนี้มีวัตถุประสงค์เพื่อศึกษาคุณภาพชีวิตด้านสุขภาพ และความสัมพันธ์ระหว่างอาการปวดข้อ การเผชิญความปวดเชิงรับ คุณภาพการนอนหลับกับคุณภาพชีวิตด้านสุขภาพของผู้ป่วยโรคเกาต์ กลุ่มตัวอย่างคือ ผู้ป่วยโรคเกาต์ที่เข้ารับการรักษาในคณะแพทยศาสตร์วชิรพยาบาล มหาวิทยาลัยนวมินทราธิราช โรงพยาบาลพระมงกุฎเกล้า และโรงพยาบาลตำรวจ จำนวน 143 ราย เก็บข้อมูลในช่วงเดือนกันยายน ตุลาคม พ.ศ. 2562 เลือกกลุ่มตัวอย่างโดยวิธีการสุ่มอย่างง่าย เครื่องมือที่ใช้ในการวิจัยคือ 1 แบบสอบถามข้อมูลส่วนบุคคล 2 แบบสอบถามอาการปวดข้อ 3 แบบสอบถามการเผชิญความเจ็บปวด 4 แบบประเมินคุณภาพการนอนหลับ และ 5 แบบสอบถามคุณภาพชีวิตด้านสุขภาพ ที่ได้รับการตรวจสอบความตรงตามเนื้อหาโดยผู้ทรงคุณวุฒิจำนวน 8 ท่าน และหาค่าความเที่ยงด้วยวิธีคำนวณค่าสัมประสิทธิ์อัลฟาครอนบาคเท่ากับ 0.78 0.80 และ 0.88 ตามลำดับ วิเคราะห์ข้อมูลโดยการหาค่าเฉลี่ย ส่วนเบี่ยงเบนมาตรฐานและค่าสัมประสิทธิ์สหสัมพันธ์แบบเพียร์สัน ผลการวิจัยพบว่า คุณภาพชีวิตด้านสุขภาพโดยรวมของผู้ป่วยโรคเกาต์อยู่ในระดับต่ำ อาการปวดข้อ การเผชิญความปวดเชิงรับ และคุณภาพการนอนหลับ มีความสัมพันธ์ทางลบในระดับปานกลางกับคุณภาพชีวิตด้านสุขภาพของผู้ป่วยโรคเกาต์ อย่างมีนัยสำคัญทางสถิติที่ระดับ 0.01 -0.456 และ -0.430 ตามลำดับ
157,โรคหืดเป็นโรคเรื้อรังที่มีความสำคัญกับระบบสาธารณสุขของประเทศไทย ซึ่งส่งผลกระทบต่อคุณภาพชีวิตและการดำเนินชีวิตของผู้ป่วย โรงพยาบาลวังน้อยได้เล็งเห็นความสำคัญและได้จัดตั้งคลินิกโรคหืด ขึ้น และจากการศึกษาเปรียบเทียบผลลัพธ์ก่อนและหลังการจัดตั้งคลินิกโรคหืดในโรงพยาบาล พบว่าแพทย์มีการใช้ยากลุ่มสเตียรอยด์ชนิดพ่นเพิ่มขึ้น ซึ่งเป็นไปตามแนวทางของ GINA Guideline หลังการจัดตั้งคลินิกโรคหืดทำให้ผู้ป่วยมีอัตราการมารับการรักษาที่ห้องฉุกเฉินลดลง จาก 2.13 ครั้ง คน ปี เป็น 1.38 ครั้ง คน ปี อัตราการนอนรักษาในโรงพยาบาลลดลงจาก 0.33 ครั้ง คน ปี เป็น 0.22 ครั้ง คน ปีอัตราผู้ป่วยกลับมาตรวจซ้ำภายใน 48 ชั่วโมงลดลง จากร้อยละ 16.67 เป็นร้อยละ 4.93 และอัตราผู้ป่วยกลับมานอนพักรักษาตัวในโรงพยาบาลภายใน 28 วัน ได้ลดลงจากร้อยละ 0.75 เป็นร้อยละ 0.35 ผลการศึกษายังพบว่าจากการคำนวณอย่างหยาบค่าใช้จ่ายในการดูแลรักษาผู้ป่วยโรคหืดมีแนวโน้มลดลง จะเห็นได้ว่าการจัดตั้งคลินิกโรคหืดในโรงพยาบาลผลลัพธ์การรักษาน่าจะคุ้มต่อการดำเนินการ
158,การวิจัยครั้งนี้เป็นการวิจัยเชิงพรรณนาแบบหาความสัมพันธ์ เพื่อศึกษาความสัมพันธ์ระหว่างความกลัวการหกล้ม การรับรู้ความรุนแรงของการเจ็บป่วย และแรงสนับสนุนจากครอบครัว กับความมั่นใจในความสามารถทางการเคลื่อนไหวของผู้ป่วยโรคหลอดเลือดสมอง กลุ่มตัวอย่างเป็นผู้ป่วยโรคหลอดเลือดสมองที่อาศัยอยู่ในชุมชนในความรับผิดชอบของโรงพยาบาลส่งเสริมสุขภาพตำบล เขตอำเภอเมือง จังหวัดจันทบุรี จำนวน 80 คน เครื่องมือการวิจัยประกอบด้วย แบบสอบถามข้อมูลส่วนบุคคล แบบประเมินความกลัวการหกล้ม มีค่าความเชื่อมั่น .98 แบบประเมินการรับรู้ความรุนแรงของการเจ็บป่วย แบบประเมินแรงสนับสนุนจากครอบครัว มีค่าความเชื่อมั่น .94 และแบบประเมินความมั่นใจในความสามารถทางการเคลื่อนไหวของผู้ป่วยโรคหลอดเลือดสมอง มีค่าความเชื่อมั่น .95 เก็บรวบรวมข้อมูลในช่วงเดือนมกราคมถึงเดือนกุมภาพันธ์ 2566 วิเคราะห์ข้อมูลด้วยสถิติความถี่ ร้อยละ ค่าเฉลี่ย ส่วนเบี่ยงเบนมาตรฐาน และสหสัมพันธ์แบบสเปียร์แมน ผลการวิจัยพบว่า ผู้ป่วยโรคหลอดเลือดสมองมีคะแนนเฉลี่ยความมั่นใจในความสามารถทางการเคลื่อนไหวในระดับปานกลาง ความกลัวการหกล้ม และการรับรู้ความรุนแรงของการเจ็บป่วย มีความสัมพันธ์ทางลบกับความมั่นใจในความสามารถทางการเคลื่อนไหวของผู้ป่วยโรคหลอดเลือดสมองอย่างมีนัยสำคัญทางสถิติ .001 และ r .001 ตามลำดับ จากการวิจัยครั้งนี้มีข้อเสนอแนะว่า บุคลากรสุขภาพควรจัดกิจกรรมเพื่อลดความกลัวการหกล้มและลดการรับรู้ความรุนแรงของการเจ็บป่วยในผู้ป่วยโรคหลอดเลือดสมอง เพื่อช่วยให้ผู้ป่วยมีความมั่นใจในความสามารถทางการเคลื่อนไหวเพิ่มมากขึ้น
159,บทคัดย่อ งานวิจัยนี้มีวัตถุประสงค์ เพื่อศึกษาพฤติกรรมการออกกำลังกาย เปรียบเทียบความแตกต่างของ พฤติกรรมการออกกำลังกาย โดยจำแนกตามเพศ และดัชนีมวลกาย และศึกษาความสัมพันธ์ระหว่างเจตคติต่อ การออกกำลังกาย ความเครียด การสนับสนุนทางสังคม การรับรู้สมรรถนะของตนเองกับพฤติกรรมการออก กำลังกายของนิสิตพยาบาล เป็นงานวิจัยภาคตัดขวาง กลุ่มตัวอย่าง เป็นนิสิต พยาบาลหลักสูตรพยาบาลศาสตรบัณฑิต คณะพยาบาลศาสตร์ มหาวิทยาลัยศรีนครินทรวิโรฒ ปีการศึกษา 2559 จำนวน 247 คน ที่ได้จากการสุ่มอย่างมีระบบ เก็บรวบรวมข้อมูลโดยใช้แบบสอบถาม ซึ่งผ่านการทดสอบ คุณภาพ ใช้สถิติความถี่ ร้อยละ ค่าเฉลี่ย Independent T-test Pearson correlation ในการวิเคราะห์ข้อมูล โดยกำหนดระดับนัยสำคัญทางสถิติที่ระดับ 0.05 ผลการวิจัย พบว่า กลุ่มตัวอย่างส่วนใหญ่ มีพฤติกรรมการออกกำลังกายในระดับปานกลาง พฤติกรรมการออกกำลังกายของนิสิตชายและหญิง ไม่แตกต่างกันอย่างมีนัยสำคัญทางสถิติ แต่นิสิตที่มีดัชนีมวลกายแตกต่างกันจะมีพฤติกรรมการออกกำลังกาย แตกต่างกันอย่างมีนัยสำคัญทางสถิติ ผลการวิเคราะห์ความสัมพันธ์ระหว่างปัจจัยกับพฤติกรรมการออก กำลังกาย พบว่า เจตคติต่อการออกกกำลังกายไม่มีความสัมพันธ์ต่อพฤติกรรมการออกกำลังกายอย่างมีนัยสำคัญ ทางสถิติ ในขณะที่ปัจจัยด้านความเครียดมีความสัมพันธ์ทางลบ การสนับสนุนทางสังคมและการรับรู้สมรรถนะ ของตนเองมีความสัมพันธ์ทางบวกกับพฤติกรรมการออกกำลังกายของนิสิตพยาบาลอย่างมีนัยสำคัญทางสถิติ ผลการวิจัยเสนอแนะว่า การลดความเครียดที่เกิดขึ้นโดยการสร้างเสริมบรรยากาศและสนับสนุนสถานที่ในการ ออกกำลังกายที่รู้สึกสบาย ผ่อนคลาย สะอาด สะดวก จัดตารางการเรียนนิสิตให้มีช่วงเวลาในการออกกำลังกาย ตลอดจนส่งเสริมให้นิสิตประเมินสมรรถนะของตนเองในการออกกำลังกาย จะส่งเสริมให้พฤติกรรมการออก กำลังกายของนิสิตพยาบาลเพิ่มมากขึ้น
160,โรคมะเร็งเต้านมมีอัตราป่วยเพิ่มมากขึ้นในกลุ่มสตรี การส่งเสริมให้มีพฤติกรรมป้องกันโรคมะเร็งเต้านมที่ดี จึงเป็นสิ่งจำเป็นสำหรับสตรีทุกคน กรณีศึกษานี้มีวัตถุประสงค์เพื่อศึกษาพฤติกรรมการป้องกันโรคมะเร็งเต้านมและส่งเสริมการป้องกันโรคมะเร็งเต้านมในสตรีและมารดา โดยใช้กระบวนการพยาบาลครอบครัว ศึกษาจำนวน 1 ครอบครัว ประกอบด้วย สตรีอายุ 30 ปี และมารดา อายุ 50 ปี ระหว่างเดือน มีนาคม-เมษายน พ.ศ. 2565 ประเมินปัญหาและความต้องการด้านสุขภาพของครอบครัว ใช้วิธีสัมภาษณ์ข้อมูลส่วนบุคคล ปัจจัยเสี่ยงต่อโรคมะเร็งเต้านม และใช้แบบสอบถามประเมินพฤติกรรมป้องกันโรคมะเร็งเต้านม พบว่า สตรีและครอบครัวมีพฤติกรรมการป้องกันโรคมะเร็งเต้านมไม่เหมาะสมเนื่องจากขาดความรู้เกี่ยวกับโรค การเข้าถึงการได้รับคำแนะนำจากบุคลากรสาธารณสุข และสื่อข้อมูลความรู้ และมารดาปฏิบัติหน้าที่และบทบาทการส่งเสริมพฤติกรรมการป้องกันโรคมะเร็งเต้านม ในครอบครัวไม่เหมาะสม เนื่องจากขาดความรู้ในการป้องกันโรคมะเร็งเต้านม ให้การพยาบาลตามแผนการพยาบาลครอบครัวโดยส่งเสริมให้สตรีและมารดาปฏิบัติพฤติกรรมป้องกันโรคมะเร็งเต้านมตามแผนและสนับสนุนให้มารดา ทำหน้าที่ส่งเสริมและกระตุ้นให้สตรีปฏิบัติพฤติกรรม การป้องกันโรคมะเร็งเต้านม ประเมินผล พบว่า สตรีและมารดามีความรู้ ในการปฏิบัติพฤติกรรมป้องกันโรคมะเร็งเต้านมเพิ่มขึ้น และมารดาได้แสดงบทบาทการส่งเสริมให้สตรีปฏิบัติพฤติกรรมป้องกันโรคมะเร็งเต้านมอย่างเหมาะสม ผลการใช้กระบวนการพยาบาลครอบครัวในกรณีศึกษาครั้งนี้ สามารถนำไปเป็นแนวทางในการศึกษาและวางแผนให้การพยาบาลครอบครัวในการป้องกันโรคมะเร็งเต้านมให้กับสตรีและครอบครัวอื่นได้
161,การศึกษานี้มีวัตถุประสงค์เพื่อ ศึกษาการตรวจเต้านมด้วยตนเองของสตรีอายุ 30-70 ปี กลุ่มตัวอย่างสุ่มแบบหลายขั้นตอน มี 3 กลุ่ม ได้แก่เจ้าหน้าที่โรงพยาบาลส่งเสริมสุขภาพตำบล จำนวน 30 คน อาสาสมัครสาธารณสุขเชี่ยวชาญด้านการตรวจเต้านมด้วยตนเอง จำนวน 60 คน และสตรีอายุ 30-70 ปี จำนวน 128 คน พื้นที่ดำเนินการ อ.ท่าใหม่ และ อ.แก่งหางแมว จ.จันทบุรี เครื่องมือที่ใช้ในการวิจัยประกอบด้วยแบบสอบถาม 1 ฉบับ และเต้านมเทียม 1 ชุด ระยะเวลาในการดำเนินงาน 2 ปี เดือน เม.ย.57 มี.ค.59 แบ่งเป็น 3 ระยะ คือ ระยะแรกพัฒนาศักยภาพเจ้าหน้าที่โรงพยาบาลส่งเสริมสุขภาพตำบล 13-14 ต.ค.57 ระยะที่สองพัฒนาศักยภาพอาสาสมัครสาธารณสุข 13 ก.พ.58 และ 3 6 มี.ค.58 ระยะที่สามเก็บข้อมูล เดือน ส.ค.58 สถิติที่ใช้ในการวิเคราะห์ข้อมูลแสดงจำนวนร้อยละ ค่าเฉลี่ย และส่วนเบี่ยงเบนมาตรฐาน ผลการศึกษาพบว่า กลุ่มตัวอย่างมีความรู้เกี่ยวกับมะเร็งเต้านมค่อนข้างดี ยกเว้นมีความรู้น้อยในเรื่อง 1 ความเสี่ยงต่อการเป็นมะเร็งเต้านมจะสูงเมื่ออายุที่เป็นประจำเดือนครั้งแรกน้อย การมีบุตรเมื่ออายุมากกว่า 30 ปี มีโอกาสมากขึ้นต่อการเป็นมะเร็งเต้านม ภาวะอ้วนหรืออ้วนลงพุงมีความเสี่ยงต่อการเป็นมะเร็งเต้านม สตรีอายุ 30 - 70 ปี และอาสาสมัครสาธารณสุขมีเจตคติที่ดีต่อการตรวจ เต้านมด้วยตนเองแต่มีเจตคติเห็นด้วยหรือไม่แน่ใจในเรื่อง 1 การตรวจเต้านมด้วยเครื่องแมมโมแกรมจะทำให้มีโอกาสเป็นมะเร็งเต้านมจากรังสี 2 ผู้หญิงที่พบก้อนที่เต้านมจากการตรวจด้วยเครื่องแมมโมแกรมถือว่าเป็นมะเร็ง เต้านมทุกราย การประเมินทักษะการตรวจเต้านมด้วยตนเองในกลุ่มสตรีอายุ 30 - 70 ปี และอาสาสมัครสาธารณสุข พบว่าการดูเต้านมและหัวนมถูกต้องเพียงร้อยละ 24.9 วิธีการตรวจเต้านมด้วยตนเองถูกต้อง 6 ขั้นตอน ร้อยละ 25.4 และมีการคลำหาตำแหน่งและจำนวนก้อนจากเต้านมเทียมได้ครบเพียงร้อยละ 2.5 โดยตำแหน่งที่คลำพบน้อยที่สุด คือ บริเวณไหปลาร้าและรักแร้ ทั้งนี้จากผลการศึกษาข้างต้น 1 ควรเพิ่มการรณรงค์และประชาสัมพันธ์ปัจจัยเสี่ยงต่อ การเป็นมะเร็งเต้านม ความเชื่อที่ไม่ถูกต้องและเจตคติที่ดีต่อการตรวจเต้านมด้วยตนเองอย่างต่อเนื่อง 2 การพัฒนาความรู้และทักษะการดูเต้านม หัวนม และวิธีการตรวจเต้านมด้วยตนเอง 6 ขั้นตอนอย่างถูกต้องสม่ำเสมอ ทุกเดือนให้กับอาสาสมัครสาธารณสุข 3 การสุ่มสำรวจสตรีอายุ 30 - 70 ปี เพื่อดูความถูกต้องสม่ำเสมอของการดูเต้านม หัวนมและวิธีการตรวจเต้านมด้วยตนเอง 6 ขั้นตอนและการลงข้อมูลในสมุดบันทึกด้วย
162,ปัจจุบันผู้ป่วยโรคหลอดเลือดสมองมีจำนวน เพิ่มมากขึ้นเรื่อยๆ ปัญหาที่พบบ่อยคือเข่าทรุดและเข่าแอ่นทำให้การเดินผิดปกติไปโดยในระยะแรกผู้ป่วยจะมีอาการอ่อนแรงของกล้ามเนื้อขาหรือความตึงตัวของกล้ามเนื้องอและเหยียดเข่าต่ำกว่าปกติจึงเกิดเข่าทรุด ทำให้ผู้ป่วยไม่สามารถที่จะเหยียดเข่าได้ตรงในระหว่างการยืนหรือเดิน และปัญหาเข่าแอ่นมากเกินไปในขณะเดินจะพบในระยะต่อมาเนื่องจากความตึงตัวของกล้ามเนื้อขาบางมัดเริ่ม กลับมา ทำให้ผู้ป่วยสามารถควบคุมการทำงานของเข่าได้บ้างแบบไม่สมดุลดังนั้นการยืน เดิน จึงเป็นเป้าหมายแรก ที่ผู้ป่วยและญาติต้องการการรักษาทางกายภาพบำบัด การใช้อุปกรณ์ดาม พยุงขาชนิดยาวเข้ามาใช้กับผู้ป่วยระยะแรก โดยอาศัยหลักการดามหรือพยุงให้มีการทำงานที่มั่นคง ของเข่าในขาข้างที่อ่อนแรงการลงน้ำหนักขาทั้งสองข้างจึงใกล้เคียงกัน ทำให้กล้ามเนื้อต้นขามีความแข็งแรงเร็วขึ้นจากการทำงานต้านแรงโน้มถ่วงของโลกเมื่อมีความแข็งแรงของกล้ามเนื้อต้นขาแล้วจะปรับเปลี่ยนจากอุปกรณ์ดาม พยุงขาชนิดยาวเป็นแบบสั้นเพื่อลดการพยุงกล้ามเนื้อลง ดังนั้นกล้ามเนื้อต้องทำงานมากขึ้นจึงเป็นการเพิ่มความ แข็งแรงของกล้ามเนื้อให้ฟื้นตัวกลับมาได้เร็วอีกทางหนึ่ง
163,บทคัดย่อ การวิจัยเชิงพรรณนาครั้งนี้มีวัตถุประสงค์ เพื่อศึกษาการรับรู้พฤติกรรม ประสบการณ์ วิธีการเผชิญปัญหาและผลกระทบจากการถูกล่วงละเมิดทางเพศของนักศึกษามหาวิทยาลัย ในจังหวัดขอนแก่น ศึกษาในนักศึกษาปริญญาตรีชั้นปีที่ หลักสูตรภาคปกติ ที่กำลังศึกษาภาคต้นปีการศึกษา 2558 ของรัฐและเอกชนจำนวน คน ใช้วิธีการสุ่มแบบหลายขั้นตอน ใช้แบบสอบถามซึ่งผ่านการหาค่าความตรงและความเที่ยงโดยใช้สูตร Kuder Richardson KR 20 ได้ค่าสัมประสิทธิ์ความเชื่อมั่นของแบบสอบถามทั้งฉบับเท่ากับ 0.83 โดยสอบถามเกี่ยวกับความคิดเห็นต่อ 1 พฤติกรรมการล่วงละเมิดทางเพศ ประสบการณ์การพบเห็นการล่วงละเมิดทางเพศและการถูกล่วงละเมิดทางเพศโดยตรง 3 วิธีการเผชิญปัญหาเมื่อถูกล่วงละเมิดทางเพศ 4 ผลกระทบจากการถูกล่วงละเมิดทางเพศ วิเคราะห์ข้อมูลโดยใช้สถิติ ค่าความถี่ ร้อยละ ค่าเฉลี่ย ส่วนเบี่ยงเบนมาตรฐานและความแปรปรวนทางเดียว ผลการศึกษา พบว่า นักศึกษามีการรับรู้พฤติกรรมการล่วงละเมิดทางเพศโดยรวมของเพศทางเลือกร้อยละ 61.5 เพศหญิงร้อยละ 55.7 และเพศชายร้อยละ 48.7 ซึ่งการรับรู้ในแต่ละด้านแตกต่างกันอย่างมีนัยสำคัญทางสถิติ โดยนักศึกษามีประสบการณ์โดยตรงจากการถูกล่วงละเมิดทางเพศ ร้อยละ 31 เพศทางเลือกร้อยละ 60 เพศชายร้อยละ 32.7 เพศหญิงร้อยละ 29.1 ตามลำดับ ซึ่งนักศึกษาที่เคยมีประสบการณ์โดยตรงในแต่ละเพศมีการใช้วิธีการเผชิญปัญหาไม่แตกต่างกันอย่างมีนัยสำคัญทางสถิติ ด้านการใช้วิธีการเผชิญปัญหาพบว่านักศึกษามีการใช้ทั้งรูปแบบมุ่งเน้นอารมณ์และมุ่งเน้นการแก้ปัญหา และนักศึกษาในแต่ละเพศได้รับผลกระทบไม่แตกต่างกันอย่างมีนัยสำคัญทางสถิติ ซึ่งผลกระทบที่ได้รับจากการถูกล่วงละเมิดทางเพศ คือ ด้านอารมณ์และจิตใจ ด้านร่างกาย ด้านการเรียน ด้านพฤติกรรมการเข้าสังคมและด้านสุขภาพจิต โดยมีผลกระทบต่อทุกด้านกับนักศึกษา ดังนั้น มหาวิทยาลัยควรมีการจัดตั้งศูนย์ให้คำปรึกษาและช่วยเหลือกับกลุ่มนักศึกษาที่ถูกล่วงละเมิดทางเพศ
164,โรคกระดูกพรุนเป็นโรคกระดูกเรื้อรังที่พบบ่อย มีลักษณะกระดูกเปราะบางและมีความเสี่ยงต่อการเกิดกระดูกหักเพิ่มขึ้น หากอาการรุนแรงจะส่งผลกระทบต่อคุณภาพชีวิตของผู้ป่วย ดังนั้นการค้นหาวิธีการป้องกันและรักษาที่มีประสิทธิผลจึงเป็นสิ่งสำคัญ สารโพลีฟีนอลเป็นกลุ่มของสารประกอบออกฤทธิ์ที่เกิดขึ้นตามธรรมชาติซึ่งมีอยู่ทั่วไปในพืช และมีฤทธิ์ทางสรีรวิทยาหลายอย่าง รวมถึงการต้านอนุมูลอิสระและต้านการอักเสบ มีงานวิจัยมากมายแสดงให้เห็นว่า สารโพลีฟีนอลสามารถควบคุมเมตาบอลิซึมของกระดูกผ่านกลไกต่างๆ เช่น การต้านอนุมูลอิสระ การต้านการอักเสบ การส่งเสริมการสร้างกระดูก และยับยั้งการสลายของกระดูก โพลีฟีนอลมีข้อดีหลายประการและเป็นสารที่ได้จากธรรมชาติ ปลอดสารพิษ เมื่อเปรียบเทียบกับยาที่ใช้กันทั่วไป จึงเป็นสารที่มีศักยภาพในการป้องกันและรักษาโรคกระดูกพรุน บทความนี้เป็นการทบทวนงานวิจัยเกี่ยวกับกลไกการออกฤทธิ์ของสารโพลีฟีนอลในการป้องกันและรักษาโรคกระดูกพรุนในช่วงไม่กี่ปีที่ผ่านมา โดยมีวัตถุประสงค์เพื่อเป็นพื้นฐานทางทฤษฎีและแนวคิดใหม่ๆ ในการพัฒนาสารโพลีฟีนอลให้เป็นยาที่มีศักยภาพในการป้องกันและรักษาโรคกระดูกพรุน
165,วัตถุประสงค์ เพื่อเปรียบเทียบค่ากำลังแรงยึดเฉือนระหว่างเรซินคอมโพสิตเก่าและเรซินคอมโพสิตใหม่ที่ทำการซ่อมแซมด้วยยูนิเวอร์แซลแอดฮีซีฟกับการใช้ระบบสารยึดติดแบบดั้งเดิมทั้งก่อนและหลังการทำเทอร์โมไซคลิง วัสดุและวิธีการ เตรียมชิ้นงานเรซินคอมโพสิตชนิดฟิลเทกแซด 350 เอกซ์ที รูปร่างทรงกระบอกขนาดเส้นผ่านศูนย์กลาง 4 มิลลิเมตร สูง 2 มิลลิเมตร จำนวน 90 ชิ้น นำไปทำเทอร์โมไซคลิงจำนวน 5 000 รอบ ยึดชิ้นงานด้วยเรซินอะคริลิกชนิดบ่มตัวได้เองลงในท่อพีวีซี และนำไปขัดผิวหน้าของเรซินคอมโพสิตด้วยกระดาษทรายความละเอียด 320 กริต เตรียมผิวชิ้นงานเรซินคอมโพสิตทุกชิ้นด้วยกรดฟอสฟอริกความเข้มข้นร้อยละ 37 นาน 15 วินาที สุ่มแบ่งชิ้นงานเป็น 6 กลุ่ม กลุ่มละ 15 ชิ้น กลุ่ม SM และกลุ่ม SM T ทาสารยึดติดสกอตช์บอนด์มัลทิเพอร์โพสพลัส กลุ่ม SiSM และกลุ่ม SiSM T ทาไซเลนรีไลย์เอกซ์ เซรามิกไพรเมอร์ และทาสารยึดติดสกอตช์บอนด์มัลทิเพอร์โพสพลัส กลุ่ม SBU และกลุ่ม SBU T ทาสารซิงเกิลบอนด์ยูนิเวอร์แซลแอดฮีซีฟ ฉายแสงทุกชิ้นงาน 20 วินาที อุดเรซินคอมโพสิตขนาดเส้นผ่านศูนย์กลาง 3 มิลลิเมตร สูง 2 มิลลิเมตรบนผิวชิ้นงานที่เตรียมแล้ว ฉายแสง 40 วินาที แช่ชิ้นงานทั้งหมดในน้ำกลั่นอุณหภูมิ 37 องศาเซลเซียส เป็นเวลา 24 ชั่วโมง จากนั้นนำชิ้นงานกลุ่ม SM SiSM และ SBU ไปทดสอบค่ากำลังแรงยึดเฉือนโดยใช้เครื่องทดสอบสากลชนิดอินสทรอนโดยไม่ผ่านการทำเทอร์โมไซคลิง นำชิ้นงานกลุ่ม SM T และ SBU T ไปทดสอบค่ากำลังแรงยึดเฉือนหลังจากการทำเทอร์โมไซคลิง 5 000 รอบ นำค่ากำลังแรงยึดเฉือนที่ได้มาวิเคราะห์ทางสถิติโดยการวิเคราะห์ความแปรปรวนทางเดียวและสถิติทดสอบที ตรวจสอบลักษณะความล้มเหลวที่เกิดขึ้นโดยใช้กล้องจุลทรรศน์แบบหัวกลับ ผลการทดลอง ค่ากำลังแรงยึดเฉือนหลังการยึดติดกับเรซินคอมโพสิต 24 ชั่วโมง กลุ่ม SBU มีค่ามากที่สุดเมื่อเทียบกับกลุ่ม SM และกลุ่ม SiSM อย่างมีนัยสำคัญทางสถิติ ค่ากำลังแรงยึดเฉือนหลังการทำเทอร์โมไซ-คลิงในกลุ่ม SM มีค่าน้อยกว่ากลุ่ม SM กลุ่ม SiSM มีค่าน้อยกว่ากลุ่ม SiSM และกลุ่ม SBU มีค่าน้อยกว่ากลุ่ม SBU อย่างมีนัยสำคัญทางสถิติ ลักษณะความล้มเหลวทั้งหมดในกลุ่ม SM SiSM และ SiSM T พบการยึดติดล้มเหลว กลุ่ม SBU ทั้งหมดพบความเชื่อมแน่นล้มเหลว และกลุ่ม SBU T พบความล้มเหลวทั้งสองรูปแบบ สรุปผล เรซินคอมโพสิตที่ทำการซ่อมแซมโดยการใช้สารยึดติดซิงเกิลบอนด์ยูนิเวอร์แซลแอดฮีซีฟมีค่ากำลังแรงยึดเฉือนสูงกว่าการยึดติดด้วยสารยึดติดสกอตช์บอนด์มัลทิเพอร์โพสพลัส ทั้งในวิธีการที่ร่วมและไม่ร่วมกับการใช้ไซเลน และกำลังแรงยึดเฉือนมีค่าลดลงเมื่อผ่านการทำเทอร์โมไซคลิง
166,by using FT-NIR และ DLP-NIR บทนำ โรคคีโตซีสเป็นหนึ่งในโรคทางเมตาบอลิซึมที่ก่อให้เกิดความสูญเสียทางเศรษฐกิจในการเลี้ยงโคนม โรคคีโตซีสแบบไม่แสดงอาการ วินิจฉัยโดยการตรวจระดับความเข้มข้นของสารเบต้าไฮดรอกซีบิวทีเรท และกรดไขมันอิสระ ในกระแสเลือด มีการประยุกต์ใช้เทคนิคเนียร์อินฟาเรดสเปกโตรสโกปี ในการตรวจคัดกรองโรคคีโตซีสแบบไม่แสดงอาการ อย่างไรก็ตามข้อมูลการศึกษาเทคนิค NIRS ในการตรวจคัดกรองโรคคีโตซีสแบบไม่แสดงอาการ ยังมีความต้องการเพื่อสนับสนุนให้เกิดความแม่นยำมากขึ้น วัตถุประสงค์ เพื่อประยุกต์ใช้เทคนิค NIRS ประเมินระดับ BHB และ NEFA ในพลาสมาโคนม โดยสร้างสมการที่เหมาะสมทำนายความสัมพันธ์ระหว่างค่า BHB และ NEFA จากการตรวจทางห้องปฏิบัติการเปรียบเทียบค่า BHB และ NEFA จากการวิเคราะห์ด้วยเทคนิค NIRS และศึกษาความชุกของการเกิดโรคคีโตซีสแบบไม่แสดงอาการในพื้นที่เลี้ยงโคนม จังหวัดอุดรธานี วัสดุ อุปกรณ์ และวิธีการ เก็บตัวอย่างเลือดจากแม่โครีดนมระยะหลังคลอด 5-60 วัน จำนวน 102 ตัว แบ่งตัวอย่างพลาสมาเป็น 2 ส่วน เพื่อตรวจทางห้องปฏิบัติการวิเคราะห์หาค่า BHB และ NEFA และวิเคราะห์ด้วยเทคนิค NIRS โดยใช้เครื่อง FT-NIR และ DLP-NIR เพื่อนำข้อมูลมาสร้างสมการที่เหมาะสมเพื่อทำนายระดับค่า BHB และ NEFA ผลการศึกษา พบความชุกของแม่โครีดนมหลังคลอดเป็นโรคคีโตซีสแบบไม่แสดงอาการ 5.88 102 ตัว จากการวิเคราะห์ข้อมูลทางสถิติ พบว่า สมการที่ใช้ทำนายความเข้มข้นสาร BHB และ NEFA ในพลาสมาที่วิเคราะห์จากเครื่องเครื่อง FT-NIR และ DLP-NIR มีค่า R เท่ากับ 0.98 0.90 และ 0.98 0.84 ตามลำดับ สรุป ผลการศึกษานี้ ให้ความสัมพันธ์ของค่า BHB และ NEFA จากการตรวจทางห้องปฏิบัติการและจากการวิเคราะห์ด้วย NIRS ในระดับปานกลาง ซึ่งสามารถนำมาประยุกต์ใช้ในการศึกษาวิจัยได้ ดังนั้น การศึกษาวิจัยต่อไปจะต้องทำการเก็บข้อมูลเพิ่มเติม เพื่อเพิ่มความถูกต้องแม่นยำในการวิเคราะห์ค่าเคมีต่างๆ ในเลือดโดยการประยุกต์ใช้เทคนิค NIRS
167,การวิจัยครั้งนี้เป็นการวิจัยเชิงคุณภาพ มีวัตถุประสงค์เพื่อศึกษาหาสมุนไพรไทยที่มีฤทธิ์ยับยั้งเชื้อวัณโรค โดยการนำสารสกัดหยาบจากพืชสมุนไพรมาทดสอบด้วยวิธีการแยกและประกอบโปรตีนที่สามารถเรืองแสงฟลูออเรสเซนส์สีเขียวหรือโปรตีนจีเอฟพี จากผลการวิจัยพบว่าสารสกัดหยาบจากเปลือกมังคุดและผลพริกไทมีค่า MIC เท่ากับ 12.50 - 50.00 และ 50.00 ml ตามลำดับ และจากรายงานที่มีการศึกษาวิจัยของสารพิเพอร์รีน ที่สกัดแยกได้จากผลพริกไท โดยพบว่าสาร piperine ช่วยเพิ่มฤทธิ์ในการรักษาร่วมกับยาได้ ดังนั้นจึงเป็นแนวทางอีกทางเลือกหนึ่ง หากมีการนำสารสกัดที่ได้ไปใช้ร่วมกับยาต้านวัณโรคเพื่อเสริมฤทธิ์ในการรักษาร่วมกับยาต้านวัณโรค ลดผลข้างเคียงและพิษของยาต้านวัณโรคที่ใช้ในปัจจุบันได้ อีกทั้งยังสามารถลดการนำเข้าของยาที่มีราคาสูง ส่งผลทำให้ผู้ป่วยมีสุขภาพชีวิตที่ดีขึ้นได้
168,การเลี้ยงลูกด้วยนมแม่มีประโยชน์ต่อมารดาและทารก ระดับความรู้ ทัศนคติ และการรับรู้พฤติกรรมของสามีเป็นปัจจัยที่ส่งผลต่อระยะการเลี้ยงลูกด้วยนมเพียงอย่างเดียวนาน 6 เดือน การศึกษาเชิงพรรณนาแบบตัดขวางนี้มีวัตถุประสงค์เพื่อศึกษาระดับและความสัมพันธ์ของ ความรู้ ทัศนคติ และการรับรู้พฤติกรรมการส่งเสริมการเลี้ยงลูกด้วยนมแม่เพียงอย่างเดียวนาน 6 เดือนของสามีที่มาเฝ้าภรรยาที่มาคลอดบุตรในโรงพยาบาลตติยภูมิของรัฐในจังหวัดขอนแก่น เครื่องมือการวิจัย ประกอบด้วย 4 แบบสอบถาม ได้แก่ แบบสอบถามข้อมูลส่วนบุคคล แบบสอบถามความรู้การเลี้ยงลูกด้วยนมแม่สำหรับสามี แบบสอบถามทัศนคติการเลี้ยงลูกด้วยนมแม่สำหรับสามี แบบสอบถามการรับรู้พฤติกรรมการสนับสนุนการเลี้ยงลูกด้วยนมแม่สำหรับสามี กลุ่มตัวอย่าง ได้แก่ สามีที่มาเฝ้าภรรยาที่มาคลอดบุตร ณ โรงพยาบาลขอนแก่น และ โรงพยาบาลศรีนครินทร์ ระหว่างตุลาคม 2563 - มีนาคม 2564 วิเคราะห์ข้อมูล โดยหาค่าความถี่ ร้อยละ ค่าเฉลี่ย ส่วนเบี่ยงเบนมาตรฐาน และค่าสัมประสิทธิ์สหสัมพันธ์เพียร์สัน ผลการวิจัย พบว่า กลุ่มตัวอย่างทั้งหมดมีจำนวน 185 คน กลุ่มตัวอย่างส่วนใหญ่มีอายุอยู่ระหว่างช่วง 19-29 ปี หนึ่งในสามของกลุ่มตัวอย่างมีการศึกษาระดับมัธยมศึกษาตอนปลาย ปวช. มีรายได้อยู่ที่ช่วง 10 000 บาทต่อเดือน กลุ่มตัวอย่างมากกว่าครึ่งเคยมีบุตร และมีประสบการณ์การเลี้ยงลูกด้วยนมแม่ ส่วนใหญ่ระดับความรู้ของสามีอยู่ในระดับปานกลาง ส่วนระดับทัศนคติของสามี ส่วนใหญ่อยู่ในระดับปานกลาง จำนวนของสามีมีระดับการรับรู้พฤติกรรมอยู่ในระดับปานกลางและระดับสูงเท่ากัน นอกจากนี้ พบว่า ระดับความรู้ มีความสัมพันธ์ทางบวกกับระดับทัศนคติ และการรับรู้พฤติกรรม และระดับทัศนคติมีความสัมพันธ์ทางบวกกับการรับรู้พฤติกรรม อย่างมีนัยสำคัญทางสถิติที่ระดับ .01 ผลงานวิจัยนี้สามารถนำไปเป็นข้อมูลพื้นฐานเพื่อส่งเสริมสามีให้สนับสนุนการเลี้ยงลูกด้วยนมแม่เพียงอย่างเดียวนาน 6 เดือน รวมทั้งสร้างโปรแกรมให้ความรู้และส่งเสริมการปฏิบัติที่ถูกต้องสำหรับสามี
169,ภาวะหัวใจหยุดเต้นเป็นภาวะฉุกเฉินทางการแพทย์ที่สำคัญ การพัฒนาปัจจัยที่เกี่ยวข้องกับการฟื้นคืนชีพของผู้ป่วยหัวใจหยุดเต้นมีความจำเป็นเพื่อให้เกิดความสำเร็จในการช่วยฟื้นคืนชีพที่มากขึ้น การศึกษานี้มีวัตถุประสงค์เพื่อศึกษาปัจจัยที่มีผลต่อความสำเร็จในการฟื้นคืนชีพของผู้ป่วยหัวใจหยุดเต้น นอกโรงพยาบาลที่ได้รับการช่วยฟื้นคืนชีพในห้องฉุกเฉินโรงพยาบาลพระนครศรีอยุธยา การศึกษานี้เป็นการศึกษาเชิงพรรณนาแบบเก็บข้อมูลไปข้างหน้าในผู้ป่วยหัวใจหยุดเต้นนอกโรงพยาบาลที่ได้รับการช่วยฟื้นคืนชีพในห้องฉุกเฉินโรงพยาบาลพระนครศรีอยุธยา โดยศึกษาในผู้ป่วยจำนวน 115 ราย ตั้งแต่วันที่ 1 ตุลาคม 2559 ถึง 30 กันยายน 2560 ผลการศึกษา พบว่า ผู้ป่วยส่วนใหญ่เป็นเพศชาย ร้อยละ 75.65 อายุเฉลี่ย 57.62 ปี สาเหตุของภาวะหัวใจหยุดเต้นมากที่สุดคือภาวะทางด้านหัวใจและหลอดเลือด ร้อยละ 54.78 มาโรงพยาบาลโดยระบบบริการการแพทย์ฉุกเฉิน ร้อยละ 49.57 มีผู้พบเห็นขณะเกิดหัวใจหยุดเต้น ร้อยละ 78.26 ระยะเวลาจากหัวใจหยุดเต้นจนถึงได้รับการกดหน้าอกส่วนใหญ่คือ 11-30 นาที ร้อยละ 64.35 มีการช่วยกดหน้าอกก่อนถึงโรงพยาบาล ร้อยละ 2.61 คลื่นไฟฟ้าหัวใจส่วนใหญ่เป็นแบบไม่สามารถกระตุ้นด้วยไฟฟ้า ร้อยละ 92.17 ระยะเวลาตั้งแต่หัวใจหยุดเต้นจนถึงได้ยา adrenaline ครั้งแรกส่วนใหญ่คือ 0-10 นาที ร้อยละ 75.65 ระยะเวลาการช่วยฟื้นคืนชีพทั้งหมดส่วนใหญ่คือ ช่วง 11-30 นาที ร้อยละ 46.96 ผู้ป่วยที่มีการกลับคืนของระบบไหลเวียนโลหิตมี 72 ราย ร้อยละ 62.61 สรุปผลการศึกษา ไม่พบปัจจัยที่มีผลต่อความสำเร็จในการพื้นคืนชีพของผู้ป่วยหัวใจหยุดเต้นนอกโรงพยาบาลที่ได้รับการช่วยฟื้นคืนชีพในห้องฉุกเฉินโรงพยาบาลพระนครศรีอยุธยา แต่หากพิจารณาในผู้ป่วยที่มีการกดหน้าอกก่อนมาถึงโรงพยาบาล และผู้ป่วยที่มีคลื่นไฟฟ้าหัวใจส่วนใหญ่เป็นแบบสามารถกระตุ้นด้วยไฟฟ้าและได้รับการกระตุ้นด้วยไฟฟ้า มีอัตราของการกลับมาทำงานของระบบร่างกายมากกว่า ดังนั้นควรมีการส่งเสริมให้มีการกดหน้าอกที่จุดเกิดเหตุ และการใช้เครื่องกระตุกไฟฟ้าหัวใจอัตโนมัติเพื่อเพิ่มอัตราของการกลับมาทำงานของระบบร่างกายที่มากขึ้น
170,การทำทางเบี่ยงหลอดเลือดหัวใจเป็นการผ่าตัดที่ยอมรับในการรักษาผู้ป่วยโรคหลอดเลือดหัวใจตีบ โดยหลังผ่าตัดหัวใจควรจะทำงานได้ดีขึ้น การทดลองครั้งนี้จึงมีวัตถุประสงค์เพื่อประเมินการทำงานของหัวใจในผู้ป่วยผ่าตัดทำทางเบี่ยงหลอดเลือดหัวใจด้วยค่าการบีบตัวของหัวใจห้องล่างซ้าย ก่อนผ่าตัดและในเดือนที่ 6 หลังผ่าตัด โดยศึกษาในผู้ป่วยผ่าตัดทำทางเบี่ยงหลอดเลือดหัวใจ 47 คน ณ โรงพยาบาล มหาวิทยาลัยนเรศวรด้วยเทคนิคการวัดแบบ Simpson s โดยเครื่องตรวจหัวใจด้วยคลื่นเสียงสะท้อนความถี่สูง เปรียบ เทียบความแตกต่างของค่าการบีบตัวของหัวใจห้องล่างซ้ายก่อนและหลังผ่าตัดภายในกลุ่มด้วยสถิติ paired t หาความสัมพันธ์ระหว่างค่าระยะเวลาที่ใช้เครื่องปอดและหัวใจเทียมและค่าระยะเวลาที่หนีบหลอดเลือดกับค่าการบีบตัวของหัวใจห้องล่างซ้ายด้วย Pearson s correlation กำหนด ระดับนัยสำคัญทางสถิติที่ 0.05 ผลการศึกษาพบว่า หลังผ่าตัดทำทางเบี่ยงหลอดเลือดหัวใจค่า LVEF เพิ่มขึ้น 4.64 เท่า เมื่อเปรียบเทียบกับก่อนผ่าตัดนอกจากนี้ยังพบว่าค่า LVEF หลังผ่าตัดไม่สัมพันธ์กับระยะเวลาที่ใช้เครื่องหัวใจและปอดเทียมและระยะเวลาที่หนีบหลอดเลือดแดงใหญ่ ขณะทำผ่าตัด สรุปได้ว่าหัวใจห้องล่างซ้ายบีบตัวเพิ่มขึ้นหลังผ่าตัดทำทางเบี่ยงหลอดเลือดหัวใจนั่นคือ การผ่าตัดทำทางเบี่ยงหลอดเลือดหัวใจทำให้หัวใจทำงานดีขึ้น
171,โรคความดันโลหิตสูงเป็นสาเหตุสำคัญของโรคหัวใจและหลอดเลือด มีอัตราป่วยและเสียชีวิตสูงทั่วโลก ในช่วงการระบาดของโคโรนาไวรัส สุขภาพดิจิทัลจึงเป็นเทคโนโลยีทางเลือกใหม่ เพื่อประเมินความดันโลหิตด้วยตนเองโดยใช้อุปกรณ์ดิจิทัล ในการดูแลผู้ป่วยความดันโลหิตสูง งานวิจัยหลายฉบับแสดงประโยชน์จากการใช้สุขภาพดิจิทัลและการปรับเปลี่ยนพฤติกรรม บทความนี้ได้ทบทวนแนวทางด้านสุขภาพดิจิทัล โดยการผสมผสานการให้แพทย์คำปรึกษาและการให้ความรู้แก่ผู้ป่วย เป้าหมาย คือ การจัดตั้งแพลตฟอร์มสุขภาพดิจิทัลที่มีประสิทธิภาพสำหรับการประเมินความดันโลหิตด้วยตนเอง และการประเมินผ่านทางไกล ควรส่งเสริมความรู้เกี่ยวกับโรคแก่ผู้ป่วย และบุคลากรทางการแพทย์จำเป็นต้องสนับสนุนให้มีการวินิจฉัยโรคความดันโลหิตสูงเบื้องต้น และการดูแลผู้ป่วยความดันโลหิตสูงอย่างมีประสิทธิภาพผ่านคลินิกออนไลน์ แนวทางด้านสุขภาพแบบดิจิทัลที่ผสานกับเทคโนโลยีปัญญาประดิษฐ์ การปรับเปลี่ยนพฤติกรรม ซึ่งสามารถช่วยแพทย์ในการคัดกรอง การวินิจฉัย และการรักษาผู้ป่วยโรคความดันโลหิตสูง เพื่อลดความเสี่ยงจากภาวะแทรกซ้อนร้ายแรง นอกจากนี้ยังสามารถใช้เทคโนโลยีที่สวมใส่หรือแอปพลิเคชันด้านสุขภาพในการดูแลความดันโลหิตสูง ส่งเสริมให้ผู้คนสามารถดูแลสุขภาพด้วยตนเองได้ บทความนี้จะอธิบายถึงความสำคัญของสาเหตุการเกิดโรคความดันโลหิตสูง และปัจจัยเสี่ยงโรค ในการดูแลผู้ป่วยความดันโลหิตสูง ทักษะการสนทนากับผู้ป่วย เทคโนโลยี และความรู้ จึงมีความจำเป็นในการดูแลผู้ป่วยความดันโลหิตสูงให้ประสบความสำเร็จ สุขภาพดิจิทัลอาจเป็นแนวทางใหม่ในการส่งเสริมสุขภาพในประเทศไทย ปัจจุบันมีให้บริการในโรงพยาบาลเอกชน ในอนาคตอันใกล้จะต้องเป็นที่นิยมมากขึ้นทั่วประเทศไทย อย่างไรก็ตาม จำเป็นต้องมีการวิจัยเพิ่มเติมในประเทศไทยเพื่อพัฒนาเทคโนโลยี และสร้างมาตรฐานด้านสุขภาพแบบดิจิทัล
172,วัตถุประสงค์ เพื่อประเมินผลของการใช้สื่อวีดิทัศน์และแผ่นพับภาษาปกาเกอะญอต่อความรู้เรื่องโรคความดันโลหิตสูง พฤติกรรมการบริโภคเกลือ ความร่วมมือในการใช้ยา และการควบคุมความดันโลหิตในผู้ป่วย ปกาเกอะญอ วิธีการ รูปแบบการศึกษาเป็นการวิจัยเชิงกึ่งทดลองที่ศึกษาไปข้างหน้าแบบกลุ่มเดียว โดยมีการวัดผลก่อนและหลังในกลุ่มตัวอย่างโรคความดันโลหิตสูงจำนวน 146 คน ที่โรงพยาบาลวัดจันทร์เฉลิมพระเกียรติ ๘๐ พรรษา ในช่วงระหว่างเดือนพฤศจิกายน พ.ศ.2559 ถึงเดือนตุลาคม พ.ศ.2560 กลุ่มตัวอย่างพบเภสัชกรทั้งหมด 3 ครั้งและได้รับสื่อ วีดิทัศน์และแผ่นพับภาษาปกาเกอะญอ 3 ครั้ง การเก็บข้อมูลใช้แบบสอบถามความรู้เรื่องโรคความดันโลหิตสูง แบบสอบถามพฤติกรรมการบริโภคเกลือและปริมาณเกลือที่เติมในน้ำชาด้วยเครื่องชั่งวิเคราะห์ 4 ตำแหน่ง ความร่วมมือในการใช้ยาประเมินจากการนับเม็ดยาที่เหลือและการมาพบแพทย์ตามวันนัด การศึกษาติดตามระดับความดันโลหิตของผู้ป่วยในทุกครั้งที่มารับบริการ ผลการวิจัย คะแนนเฉลี่ยความรู้เกี่ยวกับโรคความดันโลหิตสูงเพิ่มขึ้นอย่างมีนัยสำคัญทางสถิติ โดยเพิ่มจาก 11.26 คะแนนเต็ม 17 คะแนน ในช่วงก่อนให้ความรู้เป็น 14.75 2.34 และ 16.02 1.32 หลังการให้ความรู้ครั้งที่ 1 และ 2 ตามลำดับ ปริมาณเฉลี่ยของเกลือที่ใส่ในน้ำชาลดลงอย่างมีนัยสำคัญทางสถิติ จาก 1 279.3 มิลลิกรัมต่อวันในช่วงก่อนการให้ความรู้ครั้งแรกลดลงเป็น 636.8 142.6 มิลลิกรัมต่อวัน และ 415.4 871.7 มิลลิกรัมต่อวัน ความร่วมมือในการใช้ยาสูงขึ้นอย่างมีนัยสำคัญทางสถิติ เมื่อประเมินด้วยการนับเม็ดยาคงเหลือ กลุ่มตัวอย่างมีค่าเฉลี่ยความดันโลหิตซิสโตลิกลดลงอย่างมีนัยสำคัญทางสถิติ จาก 136.6 16.4 มิลลิเมตรปรอท เป็น 130.0 13.1 มิลลิเมตรปรอท และ 126.7 12.7 มิลลิเมตรปรอทตามลำดับ และค่าเฉลี่ยความดันโลหิตไดแอสโตลิกลดลงอย่างมีนัยสำคัญทางสถิติ จาก 81.2 11.4 มิลลิเมตรปรอท เป็น 78.6 10.6 มิลลิเมตรปรอท และ 78.9 9.8 มิลลิเมตรปรอท ตามลำดับ สรุป การใช้สื่อวีดิทัศน์และแผ่นพับภาษาปกาเกอะญอในผู้ป่วยปกาเกอะญอที่เป็นโรคความดันโลหิตสูงสามารถเพิ่มความรู้เกี่ยวกับโรคความดันโลหิตสูง พฤติกรรมการบริโภคเกลือที่เหมาะสม ความร่วมมือในการใช้ยา และการควบคุมความดันโลหิตให้อยู่ในเป้าหมายได้มากขึ้น
173,การศึกษานี้มีวัตถุประสงค์เพื่อพัฒนาและทดสอบความเป็นไปได้ของโปรแกรมการฟังบทสวดมนต์ประกอบดนตรีสำหรับลดความปวดและส่งเสริมความผาสุกทางจิตวิญญาณในผู้สูงอายุโรคมะเร็งที่ได้รับรังสีรักษา ประกอบด้วย 2 ขั้นตอนคือ ขั้นการพัฒนาโปรแกรม เป็นการศึกษาทบทวนวรรณกรรมที่เกี่ยวข้องแล้วพัฒนาโปรแกรม และขั้นการตรวจสอบโปรแกรม เป็นการประเมินความตรงตามเนื้อหาและความเป็นไปได้ของโปรแกรม โดยผู้ทรงคุณวุฒิ 3 ท่าน โปรแกรมที่พัฒนาขึ้นประกอบด้วย 3 ขั้นตอนคือ 1 ขั้นเตรียม ได้แก่ การเตรียมสิ่งแวดล้อม ผู้ป่วยและโปรแกรม ขั้นการฟังบทสวดมนต์ประกอบดนตรี เป็นฟังบทสวดมนต์ที่มีทำนองไพเราะ วันละ 1 ครั้งๆละ ประมาณ 30 นาที ในช่วงเวลาตอนเย็นถึงช่วงเวลาก่อนนอน เป็นระยะเวลา 5 วันต่อสัปดาห์ ติดต่อกัน 2 สัปดาห์ และ 3 ขั้นการประเมินผล เป็นการประเมินความปวดและความผาสุกทางจิตวิญญาณ ผลการตรวจสอบโปรแกรมพบว่าค่าดัชนีความตรงตามเนื้อหา ของคู่มือและโปรแกรมเท่ากับ 1.00 และ 0.92 ตามลำดับ ผลการประเมินความเป็นไปได้ของโปรแกรมพบว่าโปรแกรมมีความสอดคล้องกับปัญหาที่ต้องการแก้ไข มีความน่าเชื่อถือเพียงพอ และ มีความเป็นไปได้ในการนำมาใช้ในการปฏิบัติ จึงควรนำโปรแกรมไปใช้และศึกษาผลของโปรแกรมนี้ต่อความปวดและความผาสุกทางจิตวิญญาณในผู้สูงอายุโรคมะเร็งที่ได้รับรังสีรักษาตลอดจนผู้ที่มีอาการรบกวนอื่นๆในบริบทที่คล้ายคลึงกัน
174,บทนำ การบริโภคกลูต้าไธโอนเพื่อผิวขาวในกลุ่มนักศึกษาระดับอุดมศึกษาเพิ่มมากขึ้นตามค่านิยมความงามและการมีผิวขาวของคนในสังคมไทย การศึกษานี้มีวัตถุประสงค์เพื่อประเมินความรู้ความเข้าใจเรื่องกลูต้าไธโอนและประยุกต์ใช้ทฤษฎีพฤติกรรมตามแผนในการศึกษาปัจจัยที่มีผลต่อการใช้ผลิตภัณฑ์กลูต้าไธโอนเพื่อผิวขาวของนักศึกษามหาวิทยาลัยอุบลราชธานี วิธีดำเนินการวิจัย การวิจัยเชิงพรรณนาภาคตัดขวาง โดยเก็บข้อมูลในชั้นเรียน 4 รายวิชา ในภาคเรียนที่ 1 ปีการศึกษา 2558 ด้วยแบบสอบถามที่พัฒนาขึ้นตามทฤษฎีพฤติกรรมตามแผน และใช้สถิติเชิงพรรณนา ในการอธิบายคุณลักษณะของกลุ่มตัวอย่าง และองค์ประกอบตามทฤษฎี และใช้สมการการถดถอยเชิงพหุในการหาความสัมพันธ์ระหว่างความตั้งใจในการใช้กลูต้าไธโอนเพื่อผิวขาวกับทัศนคติ การคล้อยตามกลุ่มอ้างอิงความสามารถในการควบคุมพฤติกรรม ความรู้ และ เพศ กำหนดระดับนัยสำคัญที่ เท่ากับ 0.05 ผลการวิจัย กลุ่มตัวอย่าง 368 คน เข้าร่วมการศึกษาโดยสมัครใจ ส่วนใหญ่เป็นเพศหญิง ประมาณหนึ่งในสามของกลุ่มตัวอย่าง เคยใช้ผลิตภัณฑ์กลูต้าไธโอน และมีความรู้เกี่ยวกับกลูต้าไธโอนในระดับปานกลาง คะแนนเต็ม 10 โดยส่วนใหญ่ได้รับข้อมูลข่าวสารเกี่ยวกับกลูต้าไธโอนผ่านทางอินเตอร์เน็ต และโทรทัศน์ และ 67.2 ตามลำดับ การประยุกต์ใช้ทฤษฎีพฤติกรรมตามแผน พบว่ากลุ่มตัวอย่างมีความตั้งใจในการใช้กลูต้าไธโอนเพื่อผิวขาวปานกลาง มีทัศนคติต่อการใช้ปานกลาง มีการคล้อยตามกลุ่มอ้างอิงค่า และมีการรับรู้ความสามารถในการควบคุมพฤติกรรมปานกลาง โดยองค์ประกอบทั้งสามเป็นปัจจัยที่มีอิทธิพลร่วมกันในการทานายความตั้งใจในการใช้กลูต้าไธโอนเพื่อผิวขาวอย่างมีนัยสำคัญทางสถิติ และเมื่อพิจารณาเพศร่วมด้วยพบว่า เพศช่วยเพิ่มอำนาจในการทำนายความตั้งใจในการใช้กลูต้าไธโอนเพื่อผิวขาวได้อย่างมีนัยสำคัญทางสถิติ โดยเพศหญิงมีความตั้งใจในการใช้สูงกว่าเพศชายโดยในภาพรวมทัศนคติเป็นองค์ประกอบที่มีอานาจในการทำนายมากที่สุด สรุปผลการวิจัย ผลการศึกษาชี้ให้เห็นแนวทางสำคัญในการส่งเสริมพฤติกรรมการดูแลผิวพรรณของนักศึกษาในสองประเด็น คือ การพัฒนาทักษะการรู้เท่าทันสื่อของนักศึกษาและการใช้มาตรการควบคุมสื่อโฆษณาที่เกินจริง
175,งานวิจัยเชิงพรรณนาแบบภาคตัดขวางนี้ เพื่อศึกษาปัจจัยที่มีความสัมพันธ์กับการมีส่วนร่วมในการดำเนินงานป้องกันและควบคุมโรคติดเชื้อไวรัสโคโรนา 2019 ของอาสาสมัครสาธารณสุขประจำหมู่บ้าน อำเภอโพทะเล จังหวัดพิจิตร เก็บตัวอย่างด้วยแบบสอบถามที่ใช้วัดความรู้และความคิดเห็น ที่ผู้วิจัยสร้างขึ้นจากอาสาสมัครสาธารณสุขประจำหมู่บ้าน 280 คน โดยจากการวิเคราะห์ค่าดัชนีความสอดคล้อง ของแบบสอบถาม พบว่ามีค่า IOC อยู่ระหว่าง 0.67 ซึ่งได้ใช้สูตรของเครซี่และมอร์แกนในการคำนวณขนาดกลุ่มตัวอย่าง จากนั้นใช้วิธีการสุ่มตัวอย่างแบบง่าย ในการเลือกกลุ่มตัวอย่าง และวิเคราะห์ข้อมูลด้วยค่าความถี่ ร้อยละ ค่าเฉลี่ย ส่วนเบี่ยงเบนมาตรฐาน ค่าต่ำสุด ค่าสูงสุด ไคสแควร์โดยอ่านค่าด้วยฟิชเชอร์และสัมประสิทธิ์สหสัมพันธ์แบบเพียร์สัน ผลการวิจัยพบว่า กลุ่มตัวอย่างเป็นหญิง ร้อยละ 79.64 อายุระหว่าง 21-75 ปี เฉลี่ย 50.15 ปี ส่วนมากจบการศึกษาระดับประถมศึกษาและมัธยมศึกษา เป็นอาสาสมัครเฉลี่ย 10.58 ปี มากกว่าครึ่งหนึ่งมีอาชีพเกษตรกรรม กลุ่มตัวอย่างมีส่วนร่วมในการดำเนินงานป้องกันและควบคุมโรคติดเชื้อไวรัสโคโรนา 2019 ภาพรวมและรายด้าน ประกอบด้วย ด้านการตัดสินใจ การดำเนินการ รับผลประโยชน์ และการประเมินผลในระดับมาก ปัจจัยที่มีความสัมพันธ์กับการมีส่วนร่วมในการดำเนินงานป้องกันและควบคุม โรคติดเชื้อไวรัสโคโรนา 2019 ประกอบด้วย ระยะเวลาในการเป็นอสม. ความรู้ ในการดำเนินงานป้องกันและควบคุมโรค การรับรู้มาตรการในการดำเนินงานป้องกันและควบคุมโรค การสนับสนุนทางสังคมรายด้านและภาพรวม งานวิจัยมีข้อเสนอแนะให้บุคลากรสาธารณสุขส่งเสริมความรู้ในรูปแบบที่หลากหลายตลอดจนสนับสนุนวัสดุ อุปกรณ์ในการดำเนินงานควบคุมป้องกันโรคดังกล่าวให้แก่อสม.อย่างต่อเนื่องและเหมาะสม
176,ภาวะเจ็บป่วยเรื้อรังเป็นปัญหาสาธารณสุขที่สำคัญทั่วโลก การพัฒนาสุขภาพผู้มีภาวะเจ็บป่วยเรื้อรังระยะยาวในชุมชนจึงเป็นสิ่งที่จำเป็น บทความนี้ผู้เขียนได้นำเสนอรูปแบบชีวนิเวศวิทยาของบรอนเฟนเบรนเนอร์ ซึ่งมี 4 องค์ประกอบหลักที่สำคัญรวม เรียกว่า โดย กระบวนการ สะท้อนการมีปฏิสัมพันธ์ระหว่างบุคคลที่เป็นศูนย์กลางของระบบกับบริบทแวดล้อมรอบตัว สำหรับ บุคคล ถูกวางให้เป็นศูนย์กลางของระบบ ส่วน บริบทแวดล้อม คือ สิ่งแวดล้อมที่อยู่ล้อมรอบ บุคคล มี 4 ระบบ ได้แก่ ระบบเล็ก ระบบกลาง ระบบนอก และระบบใหญ่ และ เวลา เป็นองค์ประกอบสุดท้ายที่มีผลต่อการเปลี่ยนแปลงพัฒนาของบุคคลได้ตลอดระยะเวลาภายใต้สภาพแวดล้อมที่มีรอบตัว ซึ่งรูปแบบนี้มีประโยชน์มากในการนำไปใช้เป็นกรอบแนวคิดในการอธิบายปรากฏการณ์ที่ซับซ้อน และพัฒนากลยุทธ์การดูแลสุขภาพผู้มีภาวะเจ็บป่วยเรื้อรัง ดังนั้น พยาบาล และบุคลากรด้านสุขภาพควรได้นำรูปแบบดังกล่าวไปประยุกต์ใช้ในการพัฒนาการปฏิบัติงาน และการวิจัยการดูแลผู้มีภาวะเรื้อรัง เพื่อนำไปสู่การพัฒนาคุณภาพชีวิตที่ดีของผู้มีภาวะเจ็บป่วยเรื้อรังในบริบทของครอบครัวและชุมชนต่อไป
177,บทคัดย่อ บทนำ โรคโลหิตจางในหญิงตั้งครรภ์ยังคงเป็นปัญหาทางสุขภาพที่ก่อให้เกิดผลกระทบต่อร่างกายของมารดาและทารก ซึ่งภาวะอ้วนนั้นเป็นสาเหตุหนึ่งที่ทำให้เกิดโคโลหิตจาง และสามารถพบได้บ่อยในประเทศไทย โดยมีวัตถุประสงค์เพื่อศึกษาภาวะอ้วนในหญิงตั้งครรภ์ต่อปริมาณธาตุเหล็กในหญิงตั้งครรภ์และทารก และความสัมพันธ์ระหว่างภาวะอ้วนในหญิงตั้งครรภ์กับปริมาณธาตุเหล็กในทารก วิธีการศึกษา โดยการทบทวนวรรณกรรมอย่างเป็นระบบ จากฐานข้อมูล PubMed Science Direct ในปี พ.ศ.2557- 2561 โดยใช้คำค้นที่เกี่ยวข้องกับหญิงตั้งครรภ์ที่มีภาวะอ้วนและทารก ตัวบ่งชี้ที่แสดงถึงปริมาณธาตุเหล็กในเลือด ผลการศึกษา หญิงตั้งครรภ์ที่มีภาวะอ้วนพบค่ามัธยฐานของ Hepcidin 11.2 ng ml. ค่า Ferritin 28.9 ug L ค่า Serum transferrin receptor L และในหญิงตั้งครรภ์ที่ไม่อ้วนพบค่ามัธยฐานของ Hepcidin 7.03 ng ml. ค่า Ferritin 19.8 ug L ค่า Serum transferrin receptor ในทารกที่แม่มีภาวะอ้วน พบว่าค่ามัธยฐานของ Ferritin 134.2 ug L และทารกที่แม่ที่ไม่อ้วน พบว่า ค่ามัธยฐานของ Ferritin 165.5 ug L นอกจากนี้ยังพบว่า BMI และ Hepcidin ในมารดามีความสัมพันธ์กับปริมาณธาตุเหล็กในเลือด และปริมาณ Hepcidin ในมารดามีความสัมพันธ์กับระดับธาตุเหล็กในทารก สรุปผลและข้อเสนอแนะ ดังนั้นหญิงตั้งครรภ์ที่มีภาวะอ้วนจำเป็นต้องได้รับธาตุเหล็กเพิ่มขึ้น โดยการให้ยาเม็ดเสริมธาตุเหล็ก ควบคุมน้ำหนักและการรับประทานอาหาร
178,การศึกษาครั้งนี้เป็นการศึกษาแบบภาคตัดขวาง มีวัตถุประสงค์เพื่อศึกษา การรับรู้ภัยคุกคามของโรค การรับรู้ผลประโยชน์ในการปรับเปลี่ยนพฤติกรรมของตน การรับรู้อุปสรรคในการเปลี่ยนพฤติกรรมของตน และพฤติกรรมป้องกันโรคติดเชื้อ Streptococcus suis และ ความสัมพันธ์ของข้อมูลส่วนบุคคล และการรับรู้ของกลุ่มตัวอย่าง ที่มีต่อพฤติกรรมป้องกันโรคติดเชื้อ S.suis ของประชาชนในเขตตำบลปัว อำเภอปัว จังหวัดน่าน จำนวน 368 คน เก็บรวบรวมข้อมูลด้วยแบบสัมภาษณ์ที่พัฒนาขึ้นใหม่ สถิติที่ใช้ในการวิเคราะห์ ได้แก่ สถิติเชิงพรรณนา ประกอบด้วย การแจกแจงความถี่ ค่าร้อยละ ค่าเฉลี่ย ส่วนเบี่ยงเบนมาตรฐาน สำหรับความสัมพันธ์ระหว่างปัจจัยต่าง ๆ วิเคราะห์โดยสถิติ chi-squared และ pearson correlation ผลการศึกษา พบว่าการรับรู้ภัยคุกคามของโรค การรับรู้ผลประโยชน์ในการปรับเปลี่ยนพฤติกรรมของตน การรับรู้อุปสรรคในการเปลี่ยนพฤติกรรมของตน ของกลุ่มตัวอย่างเกี่ยวกับโรคติดเชื้อ S.suis มีการรับรู้อยู่ในระดับมาก และมีระดับพฤติกรรมในการป้องกันโรคติดเชื้อ S.suis อยู่ในระดับปานกลางขึ้นไป เมื่อศึกษาความสัมพันธ์พบว่า ข้อมูลส่วนบุคคลที่มีความสัมพันธ์อย่างมีนัยสำคัญทางสถิติต่อพฤติกรรมการป้องกันโรคติดเชื้อ S.suis ได้แก่ เพศ อายุ การศึกษา อาชีพ และรายได้ ความสัมพันธ์ระหว่างการรับรู้โอกาสในการเป็นโรคติดเชื้อ S.suis กับพฤติกรรมการป้องกันตนเองทั้งด้านการบริโภคและการสัมผัสมีความสัมพันธ์กัน อย่างมีนัยสำคัญทางสถิติ การรับรู้ความรุนแรงของโรคติดเชื้อ S.suis กับพฤติกรรมการป้องกันตนเองทั้งด้านการบริโภคและการสัมผัสไม่พบความสัมพันธ์อย่างมีนัยสำคัญทางสถิติ การรับรู้ผลประโยชน์ในการเปลี่ยนพฤติกรรมของตนเกี่ยวกับโรคติดเชื้อ S.suis กับพฤติกรรมการป้องกันตนเองทั้งด้านการบริโภคและการสัมผัสไม่พบความสัมพันธ์อย่างมีนัยสำคัญทางสถิติ การรับรู้อุปสรรคในการเปลี่ยนพฤติกรรมของตนเกี่ยวกับโรคติดเชื้อ S suis กับพฤติกรรมการป้องกันตนเองทั้งด้านการบริโภคและการสัมผัสมีความสัมพันธ์กันอย่างมีนัยสำคัญทางสถิติ ค่าสัมประสิทธิ์สหสัมพันธ์ระหว่างคะแนนการรับรู้โดยรวมและคะแนนพฤติกรรมโดยรวมมีค่า 0.432 ซึ่งจากผลการศึกษาแสดงให้เห็นว่า แม้ประชาชนจะมีการรับรู้อยู่ในระดับมากแต่ยังมีพฤติกรรมบางอย่างที่ไม่สอดคล้องกับระดับการรับรู้ ดังนั้นจึงควรมีการหาแนวทางในการปรับเปลี่ยนพฤติกรรมที่ถูกต้องแก่ประชาชน เพื่อเป็นประโยชน์ในการป้องกันตนเองและชุมชนต่อไป
179,การวิจัยมีวัตถุประสงค์เพื่อศึกษา 1 ความต้องการของญาติผู้ดูแลที่ได้รับการตอบสนองในการดูแล ผู้สูงอายุเปราะบางก่อนและหลังจำหน่าย 2 ความยากลำบากของญาติผู้ดูแลในการดูแลผู้สูงอายุหลัง จำหน่าย และ 3 สิ่งที่ญาติผู้ดูแลไม่ได้รับการตอบสนองก่อนและหลังจำหน่าย โดยการวิจัยผสมผสานที่มี การศึกษาเชิงคุณภาพเป็นหลัก ผู้ให้ข้อมูลหลัก 108 คน ได้แก่ พยาบาลวิชาชีพที่รับผิดชอบงานเยี่ยมบ้าน และการดูแลระยะยาว ญาติผู้ดูแล อาสาสมัครสาธารณสุขประจำหมู่บ้าน อาสาสมัครดูแลผู้สูงอายุ เก็บรวบรวม ข้อมูลด้วยการสัมภาษณ์เชิงลึก การสนทนากลุ่ม การสังเกตแบบไม่มีส่วนร่วม วิเคราะห์ข้อมูลด้วยการ วิเคราะห์เปรียบเทียบ การศึกษาเชิงปริมาณเป็นส่วนเสริม คัดเลือกกลุ่มตัวอย่างแบบเฉพาะเจาะจง 82 คน เก็บรวบรวมข้อมูลด้วยแบบสอบถาม วิเคราะห์ข้อมูลด้วยสถิติเชิงพรรณนา ผลการวิจัยพบว่าความต้องการของญาติผู้ดูแลที่ได้รับการตอบสนองก่อนและหลังจำหน่ายอยู่ในระดับ ปานกลาง ก่อนจำหน่ายได้รับการตอบสนองสูงสุด คือ การสอนการช่วยเหลือการทำกิจวัตรประจำวัน หลังจำหน่ายได้รับการตอบสนอง 1 การสนับสนุนผ้าอ้อมผู้ใหญ่ 2 พยาบาลมาเยี่ยม 3 อาสาสมัคร เยี่ยมบ้าน 4 โรงพยาบาลทำอาหารปั่นผสมขาย 5 การทำกายภาพบำบัด ความยากลำบากในการดูแล ผู้สูงอายุหลังจำหน่าย 1 ด้านการพยาบาล 2 การจัดการอารมณ์ของผู้สูงอายุ 3 ปัญหาโรคประจำตัวของ ญาติผู้ดูแล 4 ยก เคลื่อนย้ายผู้สูงอายุไม่ไหว 5 ค่าใช้จ่ายสูง 6 ผู้สูงอายุไม่ให้ความร่วมมือ สิ่งที่ญาติผู้ดูแล ไม่ได้รับการตอบสนอง คือ การตอบสนองด้านอารมณ์ จิตใจ ด้านข้อมูลทางการแพทย์ รวมทั้งคำแนะนำ ในการติดต่อขอความช่วยเหลือ การจัดการกับอารมณ์ของผู้สูงอายุ กำหนดเวลาที่ผู้สูงอายุจะหาย การปฏิบัติ เมื่อท่อเจาะคอหลุด การทำบัตรประจำตัวผู้พิการ
180,หลักการและวัตถุประสงค์ การนอนไม่หลับเป็นปัญหาหนึ่งที่พบในหญิงวัยหมดประจำเดือน การศึกษาวิจัยนี้มีวัตถุประสงค์ เพื่อเปรียบเทียบประสิทธิผลระหว่างการอบไอน้ำสมุนไพรและการอบไอน้ำต่อคุณภาพการนอนหลับของสตรีวัยทองที่มีปัญหานอนไม่หลับ ระเบียบวิธีศึกษา การศึกษาวิจัยนี้เป็นการศึกษาวิจัยกึ่งทดลองทำการคัดเลือกสตรีวัยทองที่มีปัญหานอนไม่หลับจำนวน 30 คน โดยใช้แบบประเมินคุณภาพการนอนหลับ ทำการทดสอบก่อนและหลังการทดลองและการเปรียบเทียบความแตกต่างของกลุ่มทดลองโดยใช้สถิติ One-way ANOVA และ Paired t-test ผลการศึกษา คุณภาพการนอนหลับในภาพรวมทั้ง 7 องค์ประกอบของสตรีวัยทองหลังเข้าโปรแกรมอบไอน้ำสมุนไพร พบว่ากลุ่มทดลองมีคุณภาพการนอนหลับดีกว่าก่อนเข้าโปรแกรม ส่วนสตรีวัยทองที่เข้าโปรแกรมอบไอน้ำพบว่าหลังเข้าโปรแกรม กลุ่มทดลองมีคุณภาพการนอนหลับดีกว่าก่อนเข้าโปรแกรม ในขณะที่กลุ่มควบคุมไม่พบความแตกต่างกัน เมื่อเปรียบเทียบระหว่างการอบไอน้ำสมุนไพรและอบไอน้ำพบว่ากลุ่มอบไอน้ำสมุนไพรมีคะแนนเฉลี่ยคุณภาพการนอนหลับดีกว่ากลุ่มอบไอน้ำอย่างมีนัยสำคัญทางสถิติ และเมื่อเปรียบเทียบกับกลุ่มควบคุมพบว่า กลุ่มที่อบไอน้ำสมุนไพร และกลุ่มที่อบไอน้ำมีคะแนนเฉลี่ยคุณภาพการนอนหลับดีกว่ากลุ่มควบคุมอย่างมีนัยสำคัญทางสถิติ ในขณะที่ผลการเปรียบเทียบก่อนและหลังการทดลองพบว่า กลุ่มสตรีวัยทองที่ได้รับการอบไอน้ำสมุนไพรและกลุ่มที่การอบไอน้ำมีคุณภาพการนอนหลับดีขึ้น ในขณะที่กลุ่มทดลองไม่พบความแตกต่างของคุณภาพการนอนหลับ อภิปรายและสรุปผล ดังนั้นในการลดปัญหานอนไม่หลับในสตรีวัยทอง การอบไอน้ำสมุนไพรช่วยให้คุณภาพการนอนหลับดีกว่าการอบไอน้ำดังนั้น สถานบริการสุขภาพจึงควรจะมีการส่งเสริมการอบไอน้ำสมุนไพรซึ่งอาจจะเป็นอีกทางเลือกหนึ่งที่ช่วยเพิ่มคุณภาพการนอนหลับของสตรีวัยทอง
181,โรคโควิด-19 มีการไอเป็นอาการแสดงอย่างหนึ่งที่พบบ่อย รบกวนคุณภาพชีวิตของผู้ป่วย และอาจนำไปสู่ การอักเสบและติดเชื้อแทรกซ้อน การศึกษาแบบกึ่งทดลองนี้มีวัตถุประสงค์ เพื่อศึกษาผลการใช้สเปรย์ฉีดพ่นคอ ที่มีส่วนประกอบของกระชายขาวและตรีผลาร่วมกับการรับประทานฟ้าทะลายโจรต่ออาการไอ และความพึงพอใจ ของผู้ป่วยโควิด-19 แยกกักตัวอยู่บ้าน ในเขตรับผิดชอบของศูนย์บริการสาธารณสุขแห่งหนึ่งในกรุงเทพมหานคร กลุ่มตัวอย่างคัดเลือกแบบ Consecutive sampling ตามเกณฑ์อาการ ไม่รุนแรง ไม่ต้องใช้ยาต้านไวรัส ทั้งหมด 61 คน แบ่งเป็นกลุ่มควบคุม จำนวน 31 คน ให้รับประทานฟ้าทะลายโจร ครั้งละ 3 เม็ด เช้า กลางวัน เย็น เป็นเวลา 7 วัน และกลุ่มทดลอง จำนวน 30 คน ให้สเปรย์ฉีดพ่นคอที่มีส่วนผสมของกระชายขาวและตรีผลา เช้า เย็น ร่วมกับการ รับประทานฟ้าทะลายโจร เป็นเวลา 7 วัน เก็บข้อมูลระหว่างเดือนกันยายนถึงตุลาคม 2564 โดยใช้แบบประเมิน ลักษณะอาการไอและแบบสอบถามความพึงพอใจ วิเคราะห์ข้อมูลด้วยสถิติเชิงพรรณนาไคสแควร์ และการทดสอบค่าที ด้วย Paired samples t-test และ Independent t-test ผลการวิจัยพบว่า การรับประทานฟ้าทะลายโจรเพียงอย่างเดียวสามารถลดความถี่ในการไอ ในกลุ่มควบคุม อย่างมีนัยสำคัญ การใช้สเปรย์ฉีดพ่นคอที่มีส่วนผสมของกระชายขาวและตรีผลาร่วมกับการรับประทานฟ้าทะลายโจรในกลุ่มทดลองพบว่าอาการไอลดลงอย่างมีนัยสำคัญ ทั้งด้านความถี่ ความรุนแรงของอาการไอ และการรบกวนชีวิตประจำวัน เมื่อเปรียบเทียบลักษณะอาการไอ พบว่ากลุ่มทดลองมีอาการไอน้อยกว่ากลุ่มควบคุมอย่างมีนัยสำคัญทุกด้าน อีกทั้งยังไม่พบอาการไม่พึงประสงค์ และกลุ่มทดลองมีความพึงพอใจรวมทุกด้านอยู่ในระดับมาก แสดงให้เห็นว่าการใช้สเปรย์ฉีดพ่นคอที่มีส่วนผสมหลักของกระชายขาวและตรีผลาร่วมกับการรับประทานฟ้าทะลายโจรให้ผลดีในการบรรเทาอาการไอในผู้ป่วยโควิด-19 และมีศักยภาพในการพัฒนาต่อยอดในเชิงพาณิชย์
182,วัตถุประสงค์ เพื่อสำรวจความชุกและศึกษาปัจจัยที่เกี่ยวข้องของภาวะหมดไฟในบุคลากรโรงพยาบาลสมุทรปราการ ช่วงสถานการณ์การแพร่ระบาดของโรคติดเชื้อไวรัสโคโรนา 2019 วิธีการศึกษา ศึกษาในบุคลากรที่ปฏิบัติงานในโรงพยาบาลสมุทรปราการอย่างน้อย 6 เดือน โดยใช้แบบสอบถามออนไลน์ประกอบด้วยแบบสอบถามข้อมูลพื้นฐาน ลักษณะงานและมุมมองต่อการทำงาน แบบประเมินภาวะหมดไฟ Maslach Burnout Inventory แบบประเมินสุุขภาพจิต Depression Anxiety Stress Scales แบบประเมินความเข้มแข็งทางใจ Resilience Quotient วิเคราะห์ข้อมูลด้วยสถิติเชิงพรรณนาและหาความสัมพันธ์โดยใช้สถิติถดถอย Multiple logistic regression โดยเก็บข้อมูลช่วงเดือนมิถุนายน - กรกฎาคม 2564 ผลการศึกษา บุคลากรที่เข้าร่วมการศึกษาจำนวน 703 ราย ร้อยละ 41.35 เป็นเพศหญิง ร้อยละ 87.06 อายุเฉลี่ย 37 ปี ประสบการณ์การทำงานเฉลี่ย 12 ปี พบบุคลากรมีความเสี่ยงสูงต่อภาวะหมดไฟ 76 ราย ร้อยละ 10.81 โดยมีคะแนนด้านความอ่อนล้าทางอารมณ์ ในระดับสูง ร้อยละ 25.46 คะแนนด้านการลดคุณค่าความเป็นบุคคลในระดับสูง ร้อยละ 13.80 คะแนน ด้านความสำเร็จส่วนบุคคลในระดับต่ำ ร้อยละ 91.47 มุมมองต่อการทำงานส่วนใหญ่กว่าร้อยละ 90 มองว่าสามารถจัดการงานได้ มีสัมพันธภาพที่ดี และมีที่ปรึกษา สำหรับด้านอัตรากำลัง ค่าตอบแทนและทรัพยากรที่ได้รับการสนับสนุนยังไม่เพียงพอกว่าร้อยละ 60 ภาวะสุขภาพจิตด้านอารมณ์ซึมเศร้า วิตกกังวล และความเครียดที่อยู่ในระดับรุนแรงถึงรุนแรงที่สุด ร้อยละ 3.42 5.83 และ 3.13 ตามลำดับ ระดับความเข้มแข็งทางใจต่ำกว่าเกณฑ์ ร้อยละ 16.50 หลังจากวิเคราะห์์ด้วยสถิติถดถอย Multiple logistic regression พบปัจจัยที่สัมพันธ์กับภาวะหมดไฟ ได้แก่ อายุต่ำกว่า 30 ปี ปฏิบัติงานด่านหน้า มีความเครียดสูง และมีระดับความเข้มแข็งทางใจที่ต่ำกว่าเกณฑ์ สรุป ช่วงสถานการณ์การระบาดของเชื้อไวรัสโคโรนา 2019 บุคลากรโรงพยาบาลสมุทรปราการมีความเสี่ยงสูงต่อภาวะหมดไฟ คิดเป็นร้อยละ 10.81 โรงพยาบาลควรมีระบบดูแลสุขภาพจิตในบุคลากรและติดตามดูแลอย่างสม่ำเสมอ ร่วมกับการสนับสนุนทรัพยากร ทั้งด้านอัตรากำลัง ความปลอดภัยในการทำงาน ค่าตอบแทนที่เหมาะสม รวมถึงการสนับสนุนทางสังคม โดยเฉพาะอย่างยิ่งในบุคลากรด่านหน้าและกลุ่มบุคลากรอายุน้อย เพื่อลดโอกาสเกิดภาวะหมดไฟในการทำงาน คำสำคัญ ภาวะหมดไฟ บุคลากรโรงพยาบาล ภาวะสุขภาพจิตความเข้มแข็งทางใจ เชื้อไวรัสโคโรนา 2019
183,วาร์ฟารินเป็นยาต้านการแข็งตัวของเลือดที่มีดัชนีการรักษาแคบ สามารถเกิดอันตรกิริยาระหว่างยากับยาอื่นดังนั้นควรมีระบบสารสนเทศเพื่อเฝ้าระวังการเกิดอันตรกิริยาระหว่างยา วัตถุประสงค์ เพื่อเปรียบเทียบอุบัติการณ์ การจ่ายยาที่มีอันตรกิริยาระหว่างยา และเหตุการณ์การเกิดอาการไม่พึงประสงค์ จากการสั่งใช้ยาที่มีอันตรกิริยาระหว่างยาวาร์ฟารินก่อนและหลังใช้ระบบสารสนเทศ ในโรงพยาบาลส่งเสริมสุขภาพตำบล รพ.สต. วิธีดำเนินการวิจัย เป็นการวิจัยกึ่งทดลอง กลุ่มตัวอย่าง คือ กลุ่มผู้ป่วยที่ได้รับยาวาร์ฟารินจากโรงพยาบาลชุมชนแห่งหนึ่ง ที่มาใช้บริการที่ รพ.สต. แห่งใดแห่งหนึ่งจากจำนวน 18 แห่ง ด้วยสาเหตุการเจ็บป่วยอื่น ๆ ช่วงเดือนมิถุนายน ถึง เดือนกันยายน 2564 โดยใช้ระบบสารสนเทศเฝ้าระวังอันตรกิริยาระหว่างยาวาร์ฟารินด้วยโปรแกรม Anti PCUAlert และระบบส่งต่อฐานข้อมูลผู้ป่วยวาร์ฟารินผ่านเว็บไซต์ https ผลการศึกษา หลังจากการใช้ระบบสารสนเทศพบว่าอุบัติการณ์การจ่ายยาที่เกิดอันตรกิริยาระหว่างยากับยาวาร์ฟารินลดลงจากร้อยละ 25.00 ก่อนใช้ระบบ เหลือร้อยละ 5.47 หลังใช้ระบบ สัดส่วนการสั่งใช้ยาที่เกิดอันตรกิริยาระหว่างยาแล้วเกิดอาการไม่พึงประสงค์ลดลงอย่างมีนัยสำคัญทางสถิติจาก ร้อยละ 23.44 เหลือร้อยละ 5.47 และหลังมีระบบสารสนเทศไม่พบอาการไม่พึงประสงค์ที่รุนแรงจากการเกิดอันตรกิริยาระหว่างยา สรุปผล การใช้ระบบสารสนเทศแจ้งเตือนน่าจะมีศักยภาพในการแก้ปัญหาช่วยลดอุบัติการณ์การจ่ายยาที่เกิดอันตรกิริยากับยาวาร์ฟาริน และลดเหตุการณ์การเกิดอาการไม่พึงประสงค์ จึงควรนำระบบสารสนเทศนี้ไปประยุกต์ใช้ใน รพ.สต. แห่งอื่น
184,วัตถุประสงค์ เพื่อศึกษาและเปรียบเทียบลักษณะของเด็กและวัยรุ่นที่เข้ารับบริการของศูนย์พึ่งได้โรงพยาบาลนครพิงค์ด้วยเรื่องสงสัยว่าถูกล่วงละเมิดทางเพศ วัสดุและวิธีการ ศึกษาข้อมูลผู้ป่วยย้อนหลังจากเวชระเบียน แบบบันทึกข้อมูลทางนิติเวช และแบบบันทึกข้อมูลการช่วยเหลือเด็กและสตรี ของเด็กและวัยรุ่นที่สงสัยว่าถูกล่วงละเมิดทางเพศ จำนวน 303 คน ที่มาเข้ารับบริการของศูนย์พึ่งได้โรงพยาบาลนครพิงค์ ตั้งแต่วันที่ 1 มกราคม พ.ศ.2555 ถึง 31 ธันวาคม พ.ศ.2563 เปรียบเทียบลักษณะของเด็กและวัยรุ่นด้วยสถิติ Fisher ผลการศึกษา จำนวนเด็กและวัยรุ่นที่เข้ารับบริการของศูนย์พึ่งได้ในระยะเวลา 9 ปี มีจำนวน 303 คน มีแนวโน้มส่วนใหญ่เป็นเพศหญิง และอยู่ในช่วงวัยรุ่น โดยพบความแตกต่างของลักษณะในเด็กและวัยรุ่นที่แตกต่างอย่างมีนัยสำคัญทางสถิติ หลายด้านทั้งในเรื่องของสาเหตุที่มา OSCC เด็กมักมาด้วยเรื่องความผิดปกติของร่างกายหรือจิตใจ 54.1 วัยรุ่นจะมาด้วยเรื่องอยู่ในสถานการณ์อันตราย 41.5 ระยะเวลาตั้งแต่เกิดเหตุจนถึง OSCC พบว่าลักษณะที่พบมากกว่าในวัยรุ่นได้แก่มาพบแพทย์ล่าช้ากว่า 72 ชั่วโมง ผู้กระทำการล่วงละเมิดเป็นคนที่ผู้เสียหายรู้จักอยู่แล้ว ผู้กระทำส่วนใหญ่มีเพียงคนเดียวและมักจะมีการกระทำซ้ำเกิดขึ้น สถานที่เกิดเหตุจะเป็นที่อื่นๆนอกบ้าน วิธีการล่วงละเมิดนั้นจะเป็นการกระทำชำเรา พบมีการข่มขู่หรือทำร้ายร่างกายและมีการแจ้งความดำเนินคดีในวัยรุ่นมากกว่า ส่วนการตรวจร่างกายนั้นพบว่าการตรวจบริเวณอวัยวะเพศและทวารหนักในเด็กมักจะไม่พบความผิดปกติ ส่วนวัยรุ่นมักจะพบเป็นบาดแผลเก่า ข้อมูลระหว่างกลุ่มเด็กและวัยรุ่น พบว่าวัยรุ่นจะมีโอกาสตรวจพบอสุจิและacid phosphatase เป็นผลบวกมากกว่า และ ตรวจพบโรคติดต่อทางเพศสัมพันธ์น้อยกว่า สามารถสรุปความเห็นว่าผู้เสียหายถูกล่วงละเมิดทางเพศได้มากกว่า และมีโอกาสที่จะถูกแยกจากครอบครัวไปอยู่บ้านพักฉุกเฉินได้มากกว่าในเด็ก สรุป ลักษณะทางประชากรระหว่างเด็กและวัยรุ่นที่เข้ารับบริการของศูนย์พึ่งได้โรงพยาบาลนครพิงค์ด้วยเรื่องสงสัยว่าถูกล่วงละเมิดทางเพศ พบว่ามีความแตกต่างกันอย่างมีนัยสำคัญในหลายด้าน ศูนย์พึ่งได้มีความสำคัญในการช่วยเหลือผู้ถูกกระทำในการค้นหาสาเหตุความรุนแรงและภาวะคุกคามได้
185,ซิฟิลิส เป็นโรคติดต่อทางเพศสัมพันธ์และทางเลือดจากเชื้อ Treponema pallidum ปัจจุบันมีการใช้ชุดตรวจวินิจฉัยโรคซิฟิลิสแบบรวดเร็วโดยอาศัยหลักการ Lateral flow immunochromatographic assay มาใช้ตรวจคัดกรองโรคอย่างแพร่หลาย จัดอยู่ในกลุ่มเครื่องมือแพทย์ที่มี ความเสี่ยงสูง ในประเทศไทยยังไม่มีการประเมินและกำหนดเกณฑ์มาตรฐานที่ยอมรับจากหน่วยงานควบคุมกำกับ ภาครัฐ การศึกษานี้เป็นการประเมินคุณภาพชุดตรวจวินิจฉัยโรคซิฟิลิสแบบรวดเร็วที่จำหน่ายในประเทศปี พ.ศ. 2562 ทั้งแบบตลับและแถบ ในการวิเคราะห์ค่าความไว ความจำเพาะ ความแม่น ค่าทำนายผลบวกและผลลบ โดยใช้ตัวอย่างทดสอบจำนวน 400 ตัวอย่าง ประกอบด้วย ตัวอย่างผลบวกและผลลบ ซึ่งผ่านการตรวจวินิจฉัยด้วยเครื่องอัตโนมัติและยืนยันผลบวกผลลบอ้างอิงที่จำเพาะต่อ T. pallidum โดยวิธี Treponemal pallidum particle agglutination สำหรับการวิเคราะห์ความไม่จำเพาะใช้ตัวอย่างทดสอบผลลบ 50 ตัวอย่างที่มีสภาวะแฝงอื่น ผลการศึกษาผลิตภัณฑ์ที่ถูกประเมินจำนวน 10 ยี่ห้อ พบว่ามีค่าความไวอยู่ในช่วงร้อยละ 78.0-100 ร้อยละ 75.8-100 ค่าความจำเพาะร้อยละ 94.8-100 ร้อยละ 92.6-100 ค่าความแม่นร้อยละ ร้อยละ 86.8-100 และค่าความไม่จำเพาะน้อยกว่าร้อยละ 10 จากการศึกษานี้ชี้ให้เห็นว่า ค่าความไวและความจำเพาะของชุดตรวจทั้งหมดมีค่ามากกว่าหรือเท่ากับวิธี VDRL RPR อย่างไรก็ตามชุดตรวจ ทั้งหมดยังไม่ผ่านเกณฑ์สำหรับการใช้ตรวจคัดกรองการรับบริจาคและการให้เลือดขององค์การอนามัยโลก จึงสรุปได้ว่าผลิตภัณฑ์ที่ถูกประเมินจำนวน 10 ยี่ห้อ สามารถใช้ตรวจวินิจฉัยโรคซิฟิลิสเบื้องต้นทางห้องปฎิบัติการได้ แต่ต้องมีการยืนยันผลการทดสอบด้วยวิธีมาตรฐานอื่นเพิ่มเติม
186,บทความวิชาการนี้มีวัตถุประสงค์เพื่อนำเสนอทิศทางการดูแลสุขภาพในยุควิถีใหม่ของพยาบาลชุมชนในการดูแลการ ระบาดของโคโรนาไวรัส โควิด 19 ที่มีรูปแบบใหม่ แตกต่างจากอดีตที่เกิดการเปลี่ยนแปลงอย่างมากในยุควิถีใหม่ส่งผลให้ต้องปรับ ตัวทั้งพยาบาล ผู้ดูแล และผู้ป่วย เพื่อรับมือกับสถานการณ์การแพร่ระบาดของเชื้อโควิด 19 ทำให้เกิดทิศทางการดูแลสุขภาพในยุค วิถีใหม่ของพยาบาลในชุมชน ที่มีการปรับเปลี่ยนบริการด้านสุขภาพ ระบบการให้บริการ การรักษาทางการแพทย์ผ่านระบบออนไลน์ การดูแลตัวเองให้มีสุขภาวะที่ดีเกิดความรอบรู้ที่สามารถนำไปใช้ป้องกันและดูแลสุขภาพตนเองได้อย่างเหมาะสม การเข้าถึงข้อมูล ข่าวสารและแหล่งความรู้ด้านสุขภาพที่หลากหลาย มีการตัดสินใจลองปฏิบัติและประเมินผลความรอบรู้ด้านสุขภาพ บทบาทพยาบาลในชุมชนที่เปลี่ยนแปลงไปโดยการนำ Telenursing มาใช้ในการดูแลสุขภาพชุมชนซึ่งเป็นการพยาบาล เพื่อให้คำปรึกษาและแก้ปัญหาด้านสุขภาพ ที่สอดคล้องกับฐานวิถีชีวิตใหม่ ที่ต้องมีวิธีคิด วิธีสื่อสาร วิธีปฏิบัติและ การจัดการการดำเนินชีวิตวิถีใหม่ทั้งพยาบาลและผู้ป่วยต่อไป
187,รถแห่ดนตรีสด เป็นมหรสพอย่างหนึ่งที่กำลังได้รับความนิยมในภาคตะวันออกเฉียงเหนือของประเทศไทย มีลักษณะคล้ายกับเวทีเครื่องเสียงเคลื่อนที่ ดึงดูดให้เด็กและเยาวชนมาร่วมกิจกรรม และเป็นพื้นที่หนึ่งที่เปิดโอกาสให้คนกลุ่มนี้เข้าถึงการบริโภคแอลกอฮอล์ บทความนี้มีวัตถุประสงค์เพื่อศึกษาแนวทางควบคุมการบริโภคแอลกอฮอล์ในกิจกรรมรถแห่ดนตรีสดของชุมชนแห่งหนึ่งในภาคตะวันออกเฉียงเหนือ ใช้ระเบียบวิธีการวิจัยเชิงคุณภาพในการศึกษา เก็บรวบรวมข้อมูลโดยใช้การสัมภาษณ์เชิงลึกกับผู้นำชุมชนจำนวน 10 คน ชาวบ้านในชุมชนจำนวน 10 คน เจ้าของรถแห่ดนตรีสดจำนวน 5 คน และใช้การสังเกตแบบมีส่วนร่วมและไม่มีส่วนร่วมในกิจกรรมของชุมชนที่ใช้บริการรถแห่ดนตรีสด การวิเคราะห์ข้อมูลโดยใช้การวิเคราะห์เชิงเนื้อหา ผลการศึกษาพบว่า แนวทางควบคุมการบริโภคแอลกอฮอล์ในกิจกรรมรถแห่ดนตรีสดของชุมชนแห่งหนึ่งในภาคตะวันออกเฉียงเหนือ ประกอบด้วย 4 แนวทาง ได้แก่ 1 แนวทางควบคุมของครอบครัวและชุมชน 2 แนวควบคุมของผู้นำชุมชน 3 แนวทางการควบคุมของเจ้าของรถแห่ดนตรีสด และ 4 แนวทางในการควบคุมของภาคีที่เกี่ยวข้อง โรงเรียนและผู้ว่าจ้างรถแห่ดนตรีสด โดยแนวทางเหล่านี้มีเป้าหมายเพื่อจำกัดการเข้าถึงการบริโภคแอลกอฮอล์ และสร้างความปลอดภัยแก่ผู้ที่เข้ามาร่วมกิจกรรมที่จัดขึ้นภายในชุมชน
188,กระถิน เป็นสมุนไพรพื้นบ้านที่มีการนำมาใช้ในการรักษาโรคและนำมาประกอบของอาหาร ในการศึกษานี้มีวัตถุประสงค์เพื่อศึกษาคุณสมบัติของสารสกัดจากใบอ่อนของกระถิน ครอบคลุมในส่วนของปริมาณสารฟีนอลที่เป็นองค์ประกอบ คุณสมบัติในการยับยั้งการสร้าง Heinz body ผลที่มีต่อการแตกของเม็ดเลือดแดง และการป้องกันการแตกของเม็ดเลือดแดงของผู้ที่มีภาวะพร่องเอนไซม์ G6PD ในภาวะที่ถูกกระตุ้นด้วยสารอนุมูลอิสระ ตลอดจนคุณสมบัติในการยับยั้งการเจริญเติบโตของแบคทีเรียและความเป็นพิษต่อเซลล์มะเร็งเม็ดเลือดขาวเพาะเลี้ยง จากผลการทดลองพบว่า สารสกัดจากใบอ่อนของกระถินมีปริมาณของสารฟีนอล 325.6 0.7 มิลลิกรัมสมมูลกรดแกลลิคต่อกรัมสารสกัด นอกจากนี้ ผลของสารสกัดยังสามารถยับยั้งการสร้าง Heinz body ในภาวะที่ถูกกระตุ้นด้วยสาร acetylphenylhydrazine และสามารถป้องกันการแตกของเม็ดเลือดแดงได้ในภาวะที่มีการกระตุ้นด้วยสารไฮโดรเจนเปอร์ออกไซด์ โดยคุณสมบัติดังกล่าว จะสอดคล้องกับระดับความเข้มข้นของสารสกัดที่ใช้ และเมื่อใช้สารสกัดความเข้มข้น 1 000 มิลลิกรัม มิลลิลิตร เม็ดเลือดแดงของผู้ที่พร่องเอนไซม์ G6PD จะมีการยับยั้งการสร้าง Heinz body ได้สูงสุดที่ 12.8 และสามารถป้องกันการแตกของเม็ดเลือดแดงสูงสุดที่ 4.3 สำหรับการทดสอบความเป็นพิษของสารสกัดที่มีต่อเซลล์มะเร็งเม็ดเลือดขาวเพาะเลี้ยง พบว่า สารสกัดจะมีความเป็นพิษต่อเซลล์ KG-1a มากกว่าเซลล์ Molt4 โดยมีค่า IC ของสารสกัดต่อเซลล์ KG-1a ที่ 79.2 0.5 ไมโครกรัม มิลลิลิตร อย่างไรก็ตาม สารสกัดจากใบอ่อนของกระถินนี้ ไม่มีคุณสมบัติในการยับยั้งเชื้อแบคทีเรียที่ได้จากสิ่งส่งตรวจของผู้ป่วย ดังนั้น จากผลการศึกษาทั้งหมดนี้ จึงควรมีการศึกษาวิจัยในมนุษย์ต่อไป ถึงผลของสารสกัดธรรมชาติจากใบอ่อนของกระถินเพื่อหาระดับของการใช้สารสกัดในรูปแบบของผลิตภัณฑ์ยาที่ไม่เป็นพิษต่อร่างกายเพื่อนำมาใช้ในการป้องกันการเกิดปฏิกิริยาจากสารอนุมูลอิสระและป้องกันการแตกของเม็ดเลือดแดงในผู้ป่วยที่มีภาวะพร่องเอนไซม์ G6PD ต่อไป
189,การศึกษาครั้งนี้มีวัตถุประสงค์ เพื่อศึกษาการรับรู้ข้อมูลข่าวสารเรื่องโรค แหล่งการรับรู้ข้อมูล ความพึงพอใจต่อข้อมูลความรู้เรื่องโรคและพฤติกรรมการป้องกันควบคุมโรค เพื่อศึกษาปัจจัยที่มีความสัมพันธ์กับความรู้และพฤติกรรมการป้องกันควบคุมโรค และ เพื่อศึกษาภาพลักษณ์ของสำนักงานป้องกันควบคุมโรคที่ 3 จังหวัดนครสวรรค์ สคร. 3 ในมุมมองของประชาชน เป็นการวิจัยภาคสนาม ประชากรคือ ประชาชนไทยอายุตั้งแต่ 18 ปีขึ้นไป ที่อยู่ในพื้นที่ไม่น้อยกว่า 1 ปี ที่อ่านออกเขียนได้ และสมัครใจตอบแบบสอบถาม เก็บข้อมูลในพื้นที่ระหว่างวันที่ 7 พฤษภาคม 11 มิถุนายน พ.ศ. 2561 กลุ่มตัวอย่างได้จากการสุ่มแบบหลายขั้นตอน จำนวนทั้งสิ้น 1 200 คน จาก 5 จังหวัด ในเขตสุขภาพที่ 3 โดยใช้แบบสอบถาม วิเคราะห์ข้อมูลโดยใช้สถิติพรรณนา ไคสแควร์และเพียร์สัน ผลการศึกษาพบว่า กลุ่มตัวอย่างส่วนใหญ่ รับรู้ข้อมูลข่าวสารภาพรวม ร้อยละ 98.8 และรับรู้ในระดับมาก ร้อยละ 67.3 แหล่งการรับรู้ข้อมูล มากที่สุด 3 ลำดับแรก ได้แก่ บุคลากรสาธารณสุข ร้อยละ 97.4 โทรทัศน์และเคเบิลทีวี ร้อยละ 97.0 และอาสาสมัครสาธารณสุขประจำหมู่บ้าน อสม. ร้อยละ 96.1 โดยมีความพึงพอใจต่อข้อมูลความรู้เรื่องโรคและพฤติกรรมการป้องกันควบคุมโรค ในภาพรวมระดับมาก ร้อยละ 94.7 มีความรู้ที่ถูกต้องระดับมาก ร้อยละ 76.7 มีพฤติกรรมที่เหมาะสมต่อการป้องกันโรคระดับมาก ร้อยละ 82.3 ปัจจัยที่มีความสัมพันธ์กับความรู้และพฤติกรรมการป้องกันควบคุมโรคอย่างมีนัยสำคัญทางสถิติ คือ เพศ อายุ การศึกษาและอาชีพ และ ภาพลักษณ์เชิงบวกของ สคร. 3 ในมุมมองของประชาชน อยู่ในระดับมาก ร้อยละ 92.8 ข้อเสนอแนะคือหน่วยงานส่วนกลางควรรณรงค์ประชาสัมพันธ์ด้านความรู้และพฤติกรรมการป้องกันโรคที่เหมาะสมทางโทรทัศน์ให้มากขึ้น โดยเฉพาะโรคหวัด และโรคหัวใจและหลอดเลือด สำหรับหน่วยงานส่วนภูมิภาค ควรใช้สื่อบุคคล บุคลากรทางสาธารณสุข และ อสม. ที่มีศักยภาพเป็นผู้สื่อสารความเสี่ยง โดยกำหนดคำสำคัญ ให้เหมาะสมกับกลุ่มเป้าหมายและบริบทของพื้นที่
190,การดำเนินงานคุ้มครองผู้บริโภคด้านผลิตภัณฑ์สุขภาพโดยพนักงานเจ้าหน้าที่ระดับอำเภอให้ประสบผลสำเร็จ ผู้ปฏิบัติงานจำเป็นต้องเข้ารับการอบรมในหลักสูตรที่มีการจัดประสบการณ์และกิจกรรมหลากหลาย เพื่อให้มีความรู้มากขึ้น มีทัศนคติที่ดี พร้อมมีทักษะในการปฏิบัติงานที่ถูกต้อง วัตถุประสงค์ เพื่อประเมินผลการใช้หลักสูตรอบรมพนักงานเจ้าหน้าที่ระดับอำเภอในการดำเนินงานคุ้มครองผู้บริโภคด้านผลิตภัณฑ์สุขภาพในระดับอำเภอของประเทศไทยที่พัฒนาขึ้นใหม่ โดยการเปรียบเทียบความรู้ ทัศนคติ และทักษะของพนักงานเจ้าหน้าที่ก่อนและหลังอบรม วิธีการดำเนินการวิจัย การวิจัยนี้เป็นการวิจัยแบบกึ่งทดลอง ประเมินผลค่าเฉลี่ยของคะแนนความรู้ ทัศนคติ ทักษะการปฏิบัติงานคุ้มครองผู้บริโภคที่เกี่ยวข้องกับผลิตภัณฑ์สุขภาพ ก่อนการอบรมเปรียบเทียบกับหลังสิ้นสุดการอบรม กลุ่มตัวอย่าง คือ สาธารณสุขอำเภอจากจังหวัดขอนแก่น สกลนคร กาฬสินธุ์ เลย นครพนม บึงกาฬ หนองคาย หนองบัวลำภู เครื่องมือที่ใช้เป็นแบบสอบถามให้ผู้เข้าร่วมโครงการประเมินตนเองก่อนและหลังสิ้นสุดการอบรม วิเคราะห์ข้อมูลโดยใช้สถิติเชิงพรรณนาและทดสอบความแตกต่างของค่าเฉลี่ยโดยใช้ Paired Sample t-test ผลการศึกษาวิจัย มีอาสาสมัครร่วมโครงการ 78 คนส่วนใหญ่เป็นเพศชาย อายุเฉลี่ย 52.9 ปี ส่วนเบี่ยงเบนมาตรฐาน 4.39 อายุต่ำสุด 37 ปี สูงสุด 59 ปี จบการศึกษาระดับปริญญาโทขึ้นไป เวลาปฏิบัติราชการเฉลี่ย 27.1 ปี ส่วนเบี่ยงเบนมาตรฐาน 10.7 ระดับชำนาญการพิเศษ ระยะเวลาในการดำรงตำแหน่งน้อยที่สุด 1 ปี นานที่สุด 39 ปี ผลการทดสอบพบว่า เมื่อสิ้นสุดการอบรม ผู้เข้ารับการอบรมมีค่าเฉลี่ยคะแนนความรู้ ทัศนคติ และทักษะมากกว่าก่อนเข้ารับการอบรมอย่างมีนัยสำคัญทางสถิติ ค่าแอลฟา 0.05 สรุปผลการวิจัย การอบรมหลักสูตรพนักงานเจ้าหน้าที่ระดับอำเภอในการดำเนินงานคุ้มครองผู้บริโภคด้านผลิตภัณฑ์สุขภาพที่พัฒนาขึ้นใหม่ช่วยให้พนักงานเจ้าหน้าที่มีความรู้ ทัศนคติและทักษะในการปฏิบัติงานเพิ่มขึ้น มีทัศนคติที่เป็นบวกมากขึ้นต่อการปฏิบัติงาน แต่ยังไม่มีสมรรถนะที่พัฒนาได้ถึงระดับสูงสุด ดังนั้น จึงควรมีการพัฒนาหลักสูตรอบรมต่อยอดความรู้เพื่อเพิ่มสมรรถนะทุกด้านอย่างต่อเนื่อง มีการเพิ่มแรงจูงใจ สร้างขวัญกำลังใจโดยให้รางวัล และสนับสนุนเงินค่าตอบแทนพิเศษแก่พนักงานเจ้าหน้าที่ในการปฏิบัติงานด้านนี้ รวมทั้งควรมีการสนับสนุนให้ทำงานร่วมกับหน่วยงานภาคีเครือข่าย เพื่อให้สามารถปฏิบัติงานในพื้นที่ให้มีประสิทธิภาพมากยิ่งขึ้น
191,บทนำ ผู้ป่วยไตวายเรื้อรังระยะสุดท้ายที่ได้รับการฟอกเลือดด้วยเครื่องไตเทียม เป็นกลุ่มผู้ป่วยเรื้อรังที่มีแนวโน้มจะเพิ่มขึ้นทุกปี ผลกระทบหนึ่งที่สำคัญคือ ภาวะการทำหน้าที่ที่ลดลงของผู้ป่วย ดังนั้น การพัฒนาโปรแกรมการส่งเสริมการรับรู้สมรรถนะแห่งตนร่วมกับการออกกำลังกายแบบแรงต้าน เพื่อช่วยเพิ่มภาวะการทำหน้าที่ของผู้ป่วยที่ได้รับการฟอกเลือดด้วยเครื่องไตเทียม จึงมีความสำคัญอย่างมาก วัตถุประสงค์การวิจัย เพื่อเปรียบเทียบภาวะการทำหน้าที่ของผู้ป่วยไตวายเรื้อรังที่ได้รับการฟอกเลือดด้วยเครื่องไตเทียมก่อนและหลังได้รับโปรแกรมการฯ และเปรียบเทียบภาวะการทำหน้าที่ของผู้ป่วยไตวายเรื้อรังที่ได้รับการฟอกเลือดด้วยเครื่องไตเทียมระหว่างกลุ่มที่ได้รับโปรแกรมฯกับกลุ่มที่ได้รับการพยาบาลตามปกติ ระเบียบวิธีวิจัย เป็นการวิจัยกึ่งทดลอง แบบสองกลุ่มวัดก่อนและหลังการทดลอง เก็บข้อมูลโดยใช้ แบบสอบถามข้อมูลทั่วไป แบบประเมินคัดกรองความเหนื่อยล้า แบบประเมินภาวะการทำหน้าที่ revised Inventional Status-Dialysis และแบบประเมินการรับรู้สมรรถนะแห่งตน ในผู้ป่วยไตวายเรื้อรังระยะสุดท้ายที่ได้รับการฟอกเลือดด้วยเครื่องไตเทียม กลุ่มละ 22 ราย วิเคราะห์ข้อมูลโดยใช้สถิติ Independent t-test และ Paired t-test ผลการวิจัย พบว่า 1 ผู้ป่วยหลังได้รับโปรแกรมการส่งเสริมการรับรู้สมรรถนะแห่งตนร่วมกับการออกกำลังกายแบบแรงต้าน มีค่าคะแนนเฉลี่ยภาวะการทำหน้าที่หลังได้รับโปรแกรมฯสูงกว่าก่อนได้รับโปรแกรมฯ อย่างมีนัยสำคัญทางสถิติที่ระดับ .05 2 ผู้ป่วยหลังได้รับโปรแกรมฯ มีค่าคะแนนเฉลี่ยภาวะการทำหน้าที่สูงกว่าผู้ป่วยที่ได้รับการพยาบาลตามปกติ อย่างมีนัยสำคัญทางสถิติที่ระดับ .05 สรุปผล ผู้ป่วยไตวายเรื้อรังที่ได้รับการฟอกเลือดด้วยเครื่องไตเทียมหลังได้รับโปรแกรมการส่งเสริมการรับรู้สมรรถนะแห่งตนร่วมกับการออกกำลังกายแบบแรงต้านมีภาวะการทำหน้าที่สูงกว่าก่อนได้รับโปรแกรมฯ และภาวะการทำหน้าที่ในกลุ่มที่ได้รับโปรแกรมฯสูงกว่ากลุ่มที่ได้รับการพยาบาลตามปกติ ข้อเสนอแนะ ควรนำโปรแกรมไปพัฒนารูปแบบหรือประยุกต์ใช้ในการวางแผนการปฏิบัติการพยาบาลในคลินิกโรคไตหรือหน่วยไตเทียมและเป็นแนวทางในการวิจัยเกี่ยวกับการพัฒนาโปรแกรมและสื่อนวัตกรรม เพื่อส่งเสริมและพัฒนาภาวะการทำหน้าที่แก่ผู้ป่วยที่ได้รับการฟอกเลือดด้วยเครื่องไตเทียม
192,บทคัดย่อ การวิจัยในครั้งนี้เป็นการวิจัย เชิงทดลอง แบบ double blind randomized control trial มีวัตถุประสงค์เพื่อเปรียบเทียบประสิทธิผลของสเปรย์กระดูกไก่ดำต่อการลดอาการปวดกล้ามเนื้อ บริเวณ บ่า คอ ไหล่ เปรียบเทียบ ระหว่าง กลุ่มทดลอง ได้รับสเปรย์กระดูกไก่ดำ และ กลุ่มควบคุมที่ได้รับสเปรย์กระดูกไก่ดำชนิดหลอก กลุ่มละ 30 คน ซึ่งเป็นผู้ป่วยที่เข้ารับการรักษาอาการปวดกล้ามเนื้อบริเวณ บ่า คอ ไหล่ ณ.ศูนย์บริการการแพทย์แผนไทย โรงพยาบาลสตูล เครื่องมือที่ใช้ในการวิจัย คือ แบบวัดระดับความปวด เครื่อง วัดองศาการเคลื่อนไหวของข้อ และแบบบันทึกข้อมูลการทดลอง ผลการศึกษาพบว่า ในกลุ่มทดลอง มีระดับความเจ็บปวดที่ลดลงมากกว่า มีองศาการก้มคอ การเอียงศีรษะ ไปทางซ้ายและขวา เปลี่ยนแปลงไปในทางที่ดีขึ้นมากกว่า เมื่อเทียบกับกลุ่มควบคุม อย่างมีนัยสำคัญทางสถิติ แม้ว่า ในกลุ่มควบคุม จะมี ระดับความปวดกล้ามเนื้อบริเวณ คอ บ่า ไหล่ลดลง และสามารถเพิ่มองศาการเคลื่อนไหวของการก้มคอ การเอียงศีรษะไปทางซ้ายและขวา ได้หลังการทดลองอย่างมีนัยสำคัญทางสถิติ แต่อาจเป็นผลจากปรากฏการณ์การรักษาหลอก แต่เมื่อเปรียบเทียบผลการรักษาระหว่างผู้เข้าร่วมวิจัยทั้งสองกลุ่ม พบว่า กลุ่มทดลอง มีระดับความเจ็บปวดลดลง มีความสามารถการเคลื่อนไหวของอาศาการก้มคอ การเอียงศีรษะไปทางซ้ายและขวา มากกว่า กลุ่มควบคุม อย่างมีนัยสำคัญทางสถิติ แสดงให้เห็นว่า เป็นประสิทธิภาพในการรักษาของสเปรย์กระดูกไก่ดำจริง มิใช่ผลจากปรากฏการณ์การรักษาหลอกอย่างเดียว แต่อย่างไรก็ตามจำเป็นต้องมีการศึกษาในประชากรกลุ่มใหญ่ขึ้น
193,Myeloma cast nephropathy เป็นพยาธิสภาพที่ทำให้เกิดภาวะไตวายเฉียบพลันในผู้ป่วยโรค มะเร็งเม็ดโลหิตขาวชนิดมัยอีโลมาที่พบบ่อยที่สุด เกิดจากการตกตะกอนของโปรตีน free light chain อุดตันในท่อไต ส่งผลให้แรงดันในท่อไตสูงจนเยื่อบุท่อไตได้รับบาดเจ็บ อักเสบ และเกิดการปริแตกของท่อไตทำให้การทำงานของไตแย่ลง ซึ่งการรักษาตามมาตรฐานที่ได้รับการยอมรับว่ามีประสิทธิภาพดีที่สุดในปัจจุบัน คือการเปลี่ยนถ่ายไขกระดูก เมื่อมีข้อบ่งชี้หรือใช้ยาเคมีบำบัดเพื่อลดการสร้างโปรตีน free light chain ที่จะสะสมในอวัยวะต่าง ๆ ของร่างกาย นำไปสู่การเกิดพยาธิสภาพของอวัยวะ และจากการศึกษาที่ผ่านมาพบว่าการฟื้นตัวของไตสัมพันธ์กับปริมาณโปรตีน free light chain ที่ลดลง ดังนั้นนอกจากจะมีการพัฒนายาเคมีบำบัดเพื่อลดการสร้างโปรตีน free light chain แล้ว ยังเริ่มมีการศึกษาเกี่ยวกับเครื่องมือที่ใช้ในการกำจัดโปรตีน free light chain เพื่อลดการสะสมของโปรตีนดังกล่าวในท่อไตและเกิดพยาธิสภาพที่ไม่พึงประสงค์ โดยจากการศึกษาที่ผ่านมาพบว่าการใช้เครื่องมือกำจัดโปรตีน free light chain ควบคู่กับการให้ยาเคมีบำบัดในการรักษา myeloma cast nephropathy ช่วยลดระดับโปรตีน free light chain ได้อย่างมีประสิทธิภาพ แต่ยังไม่สามารถแสดงให้เห็นถึงประโยชน์ในการฟื้นตัวของไตได้ชัดเจน เนื่องจากการศึกษาดังกล่าวยังมีข้อจำกัดและปัจจัยกวนผลลัพธ์ที่ต้องการอยู่มาก โดยเฉพาะเรื่องการตอบสนองต่อยาเคมีบำบัดของผู้เข้าร่วมการศึกษา ดังนั้นผลลัพธ์ทางคลินิกเรื่องการฟื้ตัวของไตโดยการใช้เครื่องมือกำจัดโปรตีน free light chain จึงจำเป็นต้องได้รับการพัฒนารูปแบบการศึกษาให้ดียิ่งขึ้นเพื่อให้ได้ข้อมูลที่มีความชัดเจนและน่าเชื่อถือมากขึ้น
194,วิจัยนี้มีวัตถุประสงค์เพื่อศึกษาปัจจัยทำนายการปรับตัวของผู้ดูแลผู้ป่วยโรคเรื้อรัง กลุ่มตัวอย่างคือ ผู้ดูแลผู้ป่วยโรคเรื้อรังในชุมชนเขตสาทร จำนวน 198 คน เก็บข้อมูลโดยใช้แบบสอบถาม วิเคราะห์ข้อมูลด้วยสถิติเชิงพรรณนาและการถดถอยพหุ ผลการวิจัย พบว่า กลุ่มตัวอย่างส่วนใหญ่เป็นเพศหญิง ร้อยละ 65.2 มีช่วงอายุระหว่าง 29-67 ปี อายุเฉลี่ย 55.1 ปี ร้อยละ 42.4 เป็นคู่สมรสของผู้ป่วย และร้อยละ 86.4 มีโรคประจำตัว ได้แก่ โรคทางกระดูกและกล้ามเนื้อ ความดันโลหิตสูง ไขมันในเลือดสูง เบาหวาน และมะเร็ง ปัจจัยที่สามารถร่วมทำนายการปรับตัวของผู้ดูแลผู้ป่วยโรคเรื้อรัง ได้แก่ พลังอำนาจในการดูแลผู้ป่วยของผู้ดูแล และการสนับสนุนทางสังคมที่ผู้ดูแลได้รับ โดยสามารถทำนายความแปรปรวนของ การปรับตัวได้ร้อยละ 57.5 มีสมการการทำนาย คือ การปรับตัวของผู้ดูแล 0.909 - 0.471 ความสามารถในการดูแลผู้ป่วย - 0.306 การสนับสนุนทางสังคมที่ผู้ดูแลได้รับ ความคลาดเคลื่อน จากผลการวิจัย ผู้วิจัยมีข้อเสนอแนะว่า ในการส่งเสริมการปรับตัวของผู้ดูแลผู้ป่วยโรคเรื้อรัง พยาบาลต้องให้คำแนะนำที่ถูกต้องในวิธีการดูแลผู้ป่วย สร้างความมั่นใจในการดูแล ติดตามและให้คำปรึกษาผู้ดูแลอย่างต่อเนื่องร่วมกับการแสวงหาแหล่งทรัพยากรที่จำเป็นเพื่อช่วยสนับสนุนผู้ดูแลตลอดกระบวนการดูแล โดยเฉพาะในช่วงเวลา 3 เดือนแรกของการเจ็บป่วยที่ผู้ดูแลผู้ป่วยเริ่มปรับตัว
195,การวิจัยผสมวิธีนี้มีวัตถุประสงค์เพื่อพัฒนาตัวบ่งชี้และโมเดลเชิงสาเหตุของกระบวนการพี่เลี้ยงต่อการฝึกทำคลอดของนักศึกษาพยาบาลโดยการประเมินแบบทฤษฎี เป็นฐานและตรวจสอบความถูกต้องของโมเดล แบ่งการวิจัยเป็น 2 ระยะ ระยะที่ 1 พัฒนาตัวบ่งชี้และโมเดลเชิงสาเหตุของกระบวนพี่เลี้ยงต่อการฝึกทำคลอดโดยการทบทวน วรรณกรรมและสัมภาษณ์นักศึกษาพยาบาล 16 ราย นำมาพัฒนาแบบสอบถามเป็นมาตรวัด 5 ระดับ จำนวน 20 ข้อ และตรวจสอบคุณภาพเครื่องมือ ได้ค่าความตรงตามเนื้อหา 0.67 - 1.00 ค่าความเที่ยงแบบความสอดคล้องภายใน .87 - .92 ระยะที่ 2 ตรวจสอบความเหมาะสมของโมเดลเชิงสาเหตุโดยใช้แบบสอบถามสำรวจความคิดเห็นจากนักศึกษาในสถาบันการศึกษาพยาบาล 8 แห่ง จำนวน 621 ราย นำมาวิเคราะห์องค์ประกอบและสมการโครงสร้าง ผลการวิจัย พบว่า กระบวนการพี่เลี้ยงมี 3 องค์ประกอบ 15 ตัวบ่งชี้ และโมเดลเชิงสาเหตุที่พัฒนาแสดงความสัมพันธ์ระหว่างกระบวนการพี่เลี้ยง ความเชื่อมั่นในความสามารถของตน และทักษะการทำคลอดของนักศึกษาพยาบาล โมเดลมีความเหมาะสมสอดคล้องกับหลักฐานทางสถิติ ไค-สแควร์
196,วัตถุประสงค์ ประเมินผลของการที่ผู้บริโภคใช้เกณฑ์การประเมินความน่าเชื่อถือของเว็บไซต์ที่โฆษณาผลิตภัณฑ์เสริมอาหาร วิธีการ การศึกษาแบ่งออกเป็น 3 ส่วน การศึกษาส่วนที่1 เป็นการสร้างเกณฑ์ CEWADS สำหรับผู้บริโภค โดยส่งเกณฑ์ฉบับร่างไปยังกลุ่มผู้เชี่ยวชาญทางด้านการคุ้มครองผู้บริโภคด้านยาและสุขภาพจำนวน 21 ท่านเพื่อประเมินด้วยเทคนิค Delphi จำนวน 3 รอบ การศึกษาส่วนที่ 2 ทดสอบความถูกต้องของเกณฑ์ CEWADS โดยผู้วิจัยใช้เกณฑ์ดังกล่าวประเมินความน่าเชื่อถือของเว็บไซต์ที่มีการโฆษณาผลิตภัณฑ์สุขภาพ 20 แห่ง และหาความสัมพันธ์ของคะแนนที่ได้กับคุณภาพของเว็บไซต์ที่ประเมินโดยผู้เชี่ยวชาญ 2 ท่านต่อเว็บไซต์ 1 แห่ง การศึกษาส่วนที่ 3 ประเมินผลการใช้เกณฑ์ CEWADS โดยผู้บริโภคเพื่อประเมินเว็บไซต์ที่มีความน่าเชื่อถือสูงและต่ำ อย่างละ 1 เว็บไซต์ โดยเลือกตามคะแนนการประเมินโดยผู้เชี่ยวชาญในการศึกษาส่วนที่ 2 การทดสอบทำในประชาชนผู้บริโภคทั่วไปจำนวน 140 คนในอำเภอหาดใหญ่ จังหวัดสงขลา ผู้บริโภคถูกสุ่มแยกเป็นกลุ่มควบคุม และกลุ่มทดลอง โดยใช้การสุ่มแยกตัวอย่างแบบบล็อก กลุ่มควบคุมประเมินความน่าเชื่อถือของเว็บไซต์ตามความเห็นของตน กลุ่มทดลองศึกษา เกณฑ์ CEWADS ก่อนประเมินความน่าเชื่อถือของเว็บไซต์ ผลการวิจัย เกณฑ์ CEWADS ที่ผ่านการพิจารณาของผู้ทรงคุณวุฒิในกระบวนการ Delphi มีจำนวน 7 ข้อ ผลการประเมินคุณภาพของเว็บไซต์โดยผู้เชี่ยวชาญมีความสัมพันธ์เชิงบวกกับผลการประเมินโดยผู้วิจัยตามเกณฑ์ CEWADS กลุ่มทดลองสามารถแยกแยะคุณภาพของเว็บไซต์ที่มีความน่าเชื่อถือสูงและต่ำได้ดีกว่ากลุ่มควบคุม ในเว็บไซต์ที่มีความน่าเชื่อถือสูง กลุ่มทดลองให้คะแนนความน่าเชื่อถือ 0.10 จากคะแนนเต็ม 5 ซึ่งสูงกว่ากลุ่มควบคุม 0.10 จากคะแนนเต็ม 5 อย่างมีนัยสำคัญทางสถิติ ส่วนเว็บไซต์ที่มีความน่าเชื่อถือต่ำ กลุ่มทดลองประเมินเว็บไซต์ว่ามีความน่าเชื่อถือ น้อยกว่ากลุ่มควบคุม อย่างมีนัยสำคัญทางสถิติ สรุป การให้ผู้บริโภคทราบเกณฑ์การประเมินความน่าเชื่อถือของเว็บไซต์ช่วยเพิ่มความสามารถในการแยกแยะคุณภาพของข้อมูลที่แสดงบนเว็บไซต์ ดังนั้นจึงควรส่งเสริมเกณฑ์ที่มีลักษณะเดียวกับที่ใช้ในงานวิจัยนี้
197,การผ่าตัดโดยเฉพาะอย่างยิ่งการผ่าตัดใหญ่เช่น การผ่าตัดทรวงอก หัวใจและผ่าตัดช่องท้องสามารถนำไปสู่การเปลี่ยนแปลง การทำหน้าที่ของปอด กลไกการหายใจและทำให้ความสามารถของปอดลดลง จนทำให้เกิดภาวะแทรกซ้อนต่อปอดตามมาได้ ซึ่ง เป็นสาเหตุทำให้เกิดการเจ็บป่วยและเสียชีวิต การบริหารการหายโดยใช้อินเซนทีฟสไปโรมิเตอร์ได้รับความนิยมและใช้อย่างแพร่ หลายเสมือนเป็นมาตรฐานการดูแลหลังผ่าตัดโดยมีวัตถุประสงค์เพื่อป้องกันภาวะแทรกซ้อนต่อปอดและฟื้นฟูสภาพปอด ผู้ป่วยหลัง ผ่าตัดสามารถบริหารการหายใจโดยใช้เครื่องบริหารปอดได้ด้วยตนเอง การโค้ชเป็นกลวิธีที่ทำให้ผู้ป่วยให้มีการพัฒนาความรู้และ ทักษะเพื่อนำไปสู่พฤติกรรมสุขภาพที่เหมาะสม การช่วยผู้ป่วยในการปรับพฤติกรรมสุขภาพเป็นบทบาทที่สำคัญของพยาบาล ดังนั้น พยาบาลจึงควรมีการโค้ชผู้ป่วยหลังผ่าตัดให้มีการพัฒนาความรู้ ความเข้าใจในการใช้เครื่องบริหารปอดและทักษะในการบริหารการ หายใจโดยการใช้เครื่องบริหารปอดได้อย่างถูกต้อง ทั้งนี้เพื่อช่วยลดภาวะแทรกซ้อนต่อปอดที่ตามมาได้และผู้ป่วยสามารถฟื้นกลับ สู่สภาพเดิมได้ในที่สุด
198,การเพาะเลี้ยงเซลล์เป็นโมเดลระดับหลอดทดลองในการศึกษาศักยภาพเบื้องต้นทางเภสัชวิทยาและพิษวิทยาของสารก่อนการศึกษาในสัตว์ทดลองและการศึกษาทางคลินิกต่อไป ฟีนอลเรดเป็นตัวบ่งชี้ระดับ pH ในอาหารเลี้ยงเซลล์ที่บอกเวลาที่เหมาะสมสำหรับการเปลี่ยนอาหารเลี้ยงเซลล์ ฟีนอลเรดมีสมรรถนะของเอสโตรเจนเนื่องจากมีโครงสร้างเอสโตรเจนที่ไม่ใช่สเตียรอยด์ที่คล้ายคลึงกับ 17 บีต้าเอสตราไดออลและบิสฟีนอล บางกรณีอาหารเลี้ยงเซลล์ปราศจากฟีนอลเรดจึงถูกใช้ทั้งระหว่างการเลี้ยงเซลล์และการทดสอบสารเพื่อหลีกเลี่ยงผลไม่พึงประสงค์ต่างๆ เช่น การรบกวนสมรรถนะของเอนไซม์เฟส 1 และ เฟส 2 การแสดงสมรรถนะของเอสโตรเจน การกระตุ้นการเจริญเติบโตและการเปลี่ยนแปลงรูปร่างของเซลล์ การลดฤทธิ์ทางเภสัชบำบัดของยาต้านมะเร็ง และการเพิ่มสมรรถนะเสริมสร้างร่างกายของสารบางชนิด โดยเฉพาะอย่างยิ่งเซลล์ที่ไวต่อเอสโตรเจน เช่น เซลล์มะเร็งเต้านมและเซลล์รังไข่ ฟีนอลเรดอาจแสดงผลลัพธ์ที่แตกต่างกันได้ตามความเข้มข้นและชนิดของเซลล์และหลักฐานเชิงประจักษ์นี้ยังมีอย่างจำกัดในปัจจุบัน ดังนั้นการใช้อาหารเลี้ยงเซลล์ที่มีหรือปราศจากฟีนอลเรดระหว่างการเลี้ยงเซลล์และการทดสอบสารจึงเป็นปัจจัยสำคัญหนึ่งที่จำเป็นต้องพิจารณาในการออกแบบการทดลองเพื่อป้องกันผลลัพธ์ที่ไม่น่าเชื่อถือในการศึกษาทางการแพทย์และเภสัชกรรม
199,การศึกษาครั้งนี้เป็นวิจัยกึ่งทดลอง ศึกษากลุ่มเดียววัดก่อนและหลังการทดลอง มีวัตถุประสงค์เพื่อศึกษาผลของโปรแกรมการสนับสนุนและให้ความรู้ต่อพฤติกรรมการดูแลตนเองและระดับน้ำตาลสะสมในเลือด จำนวน 20 ราย ใช้โปรแกรมการสนับสนุนและให้ความรู้ ระยะเวลา 16 สัปดาห์ เก็บรวบรวมข้อมูลโดย แบบสอบถามพฤติกรรมในการดูแลตนเอง ได้แก่การรับประทานอาหาร การออกกำลังกาย การป้องกันภาวะแทรกซ้อน การดูแลเท้า การรับประทานยา การมาตรวจตามนัด และระดับน้ำตาลสะสมในเลือด ผลพบว่า พฤติกรรมการดูแลตนเองและระดับน้ำตาลสะสมในเลือดหลังได้รับโปรแกรมฯดีกว่าก่อนได้รับโปรแกรมฯ ข้อเสนอแนะ เป็นแนวทางในการปฏิบัติงานของพยาบาลในการดูแลผู้ป่วยเบาหวานชนิดที่ 2 เพื่อปรับพฤติกรรมการดูแลตนเอง ควบคุมระดับน้ำตาลสะสมในเลือด และการป้องกันภาวะแทรกซ้อน
200,บทคัดย่อ การวิจัยกึ่งทดลองครั้งนี้ มีวัตถุประสงค์เพื่อศึกษาผลของโปรแกรมส่งเสริมการรับรู้พลังอำนาจตนเองโดยใช้กรอบแนวคิดการเสริมสร้างพลังอำนาจของกิบสันต่อการรับรู้พลังอำนาจของตนเองในการดูแลเท้าและพฤติกรรมการดูแลเท้าของผู้ป่วยเบาหวาน กลุ่มตัวอย่างเป็นผู้ป่วยเบาหวานชนิดที่ 2 จำนวน 30 รายที่มารับการรักษาที่คลินิกโรคเรื้อรังโรงพยาบาลส่งเสริมสุขภาพตำบลบ้านคลองสวน จังหวัดสมุทรปราการระหว่างเดือนมีนาคม -พฤษภาคม พ.ศ. 2555 เกณฑ์การคัดเลิอก ได้แก่ อายุมากกว่า 40 ปี ได้รับการวินิจฉัยด้วยโรคเบาหวานระยะเวลาตั้งแต่ 10 ปี ค่าระดับน้ำตาลในเลือด มากกว่า 126 mg หรือค่า HbA1C มากกว่า 7 ไม่มีภาวะแทรกซ้อนของโรคเบาหวาน หรือเคยมีบาดแผลที่เท้า เครื่องมือที่ใช้ในการวิจัยครั้งนี้ ประกอบด้วย 1 โปรแกรมส่งเสริมพลังอำนาจตนเองในการดูแลเท้า 5 ครั้ง รวมเวลาทั้งสิ้น 8 สัปดาห์ 2 แบบสอบถามการรับรู้พลังอำนาจของตนเองในการดูแลเท้าของผู้ป่วยเบาหวาน และ 3 แบบสอบถามเกี่ยวกับพฤติกรรมการดูแลเท้าของผู้ป่วยเบาหวาน ผลการวิจัย พบว่า 1. ภายหลังได้รับโปรแกรมส่งเสริมพลังอำนาจตนเองในการดูแลเท้า มีค่าเฉลี่ยคะแนนการรับรู้พลังอำนาจของตนเองในการดูแลเท้าเพิ่มขึ้นสูงกว่าก่อนได้รับโปรแกรมอย่างมีนัยสำคัญทางสถิติ 2. ภายหลังได้รับโปรแกรม มีค่าเฉลี่ยคะแนนพฤติกรรมการดูแลเท้าเพิ่มขึ้นสูงกว่าก่อนได้รับโปรแกรม อย่างมีนัยสำคัญทางสถิติ
201,บทคัดย่อ โรคข้อเข่าเสื่อม เป็นโรคที่เกิดจากความเสื่อมถอยลงของร่างกายในผู้ใหญ่หรือผู้สูงอายุ ซึ่งเป็นปัญหาสำคัญระดับประเทศ เนื่องจากนำไปสู่ความพิการและทำให้คุณภาพชีวิตของผู้สูงอายุลดลง จากการทบทวนวรรณกรรมและการศึกษาวิจัยอย่างเป็นระบบชี้ให้เห็นถึงผลกระทบของโรคข้อเข่าเสื่อมทั้งด้านร่างกาย จิตใจ สังคม และเศรษฐกิจ อีกทั้งยังส่งผลกระทบต่อคุณภาพชีวิตของผู้สูงอายุและครอบครัว การรักษาโรคข้อเข่าเสื่อมด้วยการแพทย์แผนไทยมีหลายวิธี ซึ่งการรักษาด้วยยาพอกสมุนไพร เป็นวิธีหนึ่งที่สามารถทำได้ง่าย และต้นทุนต่ำ ซึ่งปัจจุบันมีการศึกษาวิจัยเกี่ยวกับผลของการรักษาโรคข้อเข่าเสื่อมด้วยการพอกยาสมุนไพรหลายงานวิจัย ส่วนประกอบของยาพอกสมุนไพรนั้นจะแตกต่างกันไปตามบริบทของพื้นที่ จากการทบทวนและวิเคราะห์ผลงานวิจัยเกี่ยวกับการรักษาโรคข้อเข่าเสื่อมด้วยยาพอกสมุนไพรชี้ให้เห็นว่า ส่วนประกอบสมุนไพรในสูตรยาพอกประกอบด้วยสมุนไพรที่มีฤทธิ์ต้านการอักเสบ และลดอาการปวด ซึ่งควรนำยาพอกสมุนไพรไปพัฒนารูปแบบและศึกษาวิจัยต่อไป
202,วัตถุประสงค์ เพื่อประเมินผลของโครงการเครือข่ายการดูแลผู้ป่วยที่ใช้ยาวาร์ฟารินใน 7 โรงพยาบาลส่งเสริมสุขภาพตำบลของอำเภอปทุมราชวงศา จังหวัดอำนาจเจริญ โดยประยุกต์ใช้แบบจำลองซิปป์ วิธีการวิจัย ใช้การวิจัยเชิงคุณภาพโดยสัมภาษณ์เชิงลึกผู้บริหาร 9 คน อาสาสมัครสาธารณสุข อสม. 9 คน ผู้ป่วยที่ใช้ยาวาร์ฟาริน 16 คน และผู้ดูแลผู้ป่วยที่ใช้ยาวาร์ฟาริน 1 คน ผู้วิจัยยังสนทนากลุ่มในบุคลากรทางการแพทย์ 10 คน การวิเคราะห์ข้อมูลใช้การวิเคราะห์เนื้อหา 4 ด้านได้แก่ บริบท ปัจจัยนำเข้า กระบวนการ และผลลัพธ์ ผลการวิจัย ในประเด็นบริบทของโครงการ ผู้บริหารมีความคิดเห็นว่าประโยชน์ของโครงการนี้สอดรับกับนโยบายการให้บริการแก่กลุ่มผู้ป่วยโรคหัวใจและหลอดเลือดในระดับปฐมภูมิ ผู้บริหารยังเห็นตรงกันว่า การสร้างระบบเครือข่ายเป็นปัจจัยที่สำคัญที่ส่งผลต่อความสำเร็จของโครงการ สำหรับด้านปัจจัยนำเข้า ผู้บริหารส่วนใหญ่เห็นว่า การพัฒนาศักยภาพบุคลากรที่มีอยู่เดิมเป็นสิ่งสำคัญของโครงการนี้ โดยมุ่งเน้นการทำงานด้วยจิตอาสา การทำงานด้วยความต่อเนื่อง และยังสะท้อนให้เห็นภาพของการดูแลผู้ป่วยที่ใช้ยาวาร์ฟารินแบบเครือญาติ บุคลากรทางการแพทย์เห็นว่า โครงการนี้มีประโยชน์ต่อผู้ป่วย ต่อเจ้าหน้าที่หรือองค์กร และมีประโยชน์ทางอ้อมต่อญาติผู้ดูแล ปัจจัยนำเข้าในด้านบุคลากรมีจำนวนจำกัด การพัฒนาศักยภาพบุคลากรที่มีอยู่เดิมให้สามารถทำงานแทนตามที่ได้รับมอบหมายเป็นสิ่งสำคัญที่ช่วยให้ดำเนินโครงการนี้ได้อย่างต่อเนื่อง ปัญหาอุปสรรคที่เกิดขึ้นของกระบวนการ คือ ความไม่ต่อเนื่องของการดำเนินงาน จึงควรเพิ่มระบบการติดตามผลการส่งต่อข้อมูล การนิเทศงาน และเพิ่มช่องทางในการเรียนรู้ เช่น อินเทอร์เน็ต อสม. เป็นจุดแข็งของงานที่สะท้อนให้เห็นถึงการมีส่วนร่วมของชุมชน บริบทด้านปัจจัยภายนอกที่มีผลต่อโครงการ คือ เครือข่ายของโรงพยาบาลปทุมราชวงศาซึ่งมีผลต่อการดำเนินงานของ อสม. ทั้งนี้ อสม. มีความสุขในการดูแลผู้ป่วย เพราะเห็นประโยชน์ต่อผู้ป่วย อสม. ควรได้รับการฝึกอบรมเพื่อให้สามารถติดตามอาการข้างเคียงจากยาได้ การดำเนินงานที่ต่อเนื่องพบในอาสาสมัครที่เป็นญาติกับผู้ป่วยและมีบ้านใกล้กับผู้ป่วย ผู้ป่วยที่ใช้ยาวาร์ฟารินหรือผู้ดูแลมีความรู้สึกที่ดีต่อโครงการโดยภาพรวมที่ทำให้ผู้ป่วยมีความรู้ในเรื่องการใช้ยาและการปฏิบัติตัว ประโยชน์ทางอ้อมของโครงการ คือ การสร้างความตระหนักและเพิ่มการเอาใจใส่ให้กับญาติของผู้ป่วยบางราย ผู้ป่วยส่วนใหญ่รู้สึกดีต่อการบริการที่ดูแลแบบญาติพี่น้อง ผู้ป่วยมีค่า INR อยู่ในเป้าหมายร้อยละ 70.11 ปัจจัยสู่ความสำเร็จของโครงการ คือ ระบบบริการ ผู้ป่วยที่ใช้ยาวาร์ฟาริน ญาติหรือผู้ดูแลผู้ป่วย กลุ่มเพื่อนที่ใช้ยาวาร์ฟาริน และปัจจัยทางสังคม สิ่งแวดล้อม สรุป โครงการนี้มีประโยชน์ต่อผู้ป่วยและบรรลุตามวัตถุประสงค์ที่กำหนด ผู้ป่วยสามารถดูแลตนเอง แต่ในบางด้านควรมีการปรับปรุงเพื่อให้เกิดความต่อเนื่องในการดำเนินงาน เช่น การพัฒนาศักยภาพบุคลากรที่มีอยู่เดิม การปรับลดความถี่ในการเยี่ยมบ้านของ อสม.
203,หมายเหตุ ผู้แต่งมีการแจ้งแก้ไขเฉพาะส่วนของภาคผนวก เนื่องจากข้อจำกัดด้านลิขสิทธิ์การเผยแพร่เครื่องมือ full scale ผู้แต่งมีการแจ้งแก้ไขส่วนผล ในหน้า 63 เนื่องจากข้อจำกัดด้านลิขสิทธิ์การเผยแพร่ ผู้แต่งมีการแจ้งแก้ไขรายละเอียดขออนุญาตแปลเครื่องมือจากเจ้าของลิขสิทธิ์ส่วนบุคคล และลิขสิทธิ์ของบริษัท ในหน้า 60 และ 67 วัตถุประสงค์ ตรวจสอบความตรงและความเชื่อถือได้ของดัชนีชี้วัดความเครียดผู้ปกครองฉบับภาษาไทย วิธีการ พัฒนาเครื่องมือฉบับภาษาไทย โดยใช้ข้อคำถามจาก Parenting Stress Index-Fourth Edition-Short form ต้นฉบับภาษาอังกฤษที่มี 36 ข้อ ขั้นตอนแรก แปลเครื่องมือและประเมินความเข้าใจในความหมายและความเหมาะสมของภาษา ขั้นตอนที่สอง ตรวจสอบคุณภาพของเครื่องมือ ในกลุ่มตัวอย่างผู้ปกครองเด็กพิเศษและผู้ปกครองเด็กปกติ 510 คน ตรวจสอบคุณภาพของข้อคำถาม ความตรงเชิงโครงสร้างด้วยการวิเคราะห์องค์ประกอบเชิงสำรวจและวิเคราะห์องค์ประกอบเชิงยืนยัน และหาค่าสัมประสิทธิ์แอลฟ่าของครอนบาค ผล ข้อคำถามในดัชนีชี้วัดความเครียดของผู้ปกครองมีอำนาจจำแนกดี 36 ข้อ ข้อคำถามที่มีความสัมพันธ์กับคะแนนรวมทั้งฉบับ r 0.3 มี 33 ข้อ และข้อคำถามที่มีค่าเฉลี่ยเข้าใกล้จุดกลางของช่วงคะแนน 5 คะแนน มี 33 ข้อ สัมประสิทธิ์สหสัมพันธ์แอลฟ่าของครอนบาคมีค่า 0.88 การวิเคราะห์องค์ประกอบเชิงสำรวจมี 6 องค์ประกอบ ที่มีค่าไอเกนมากกว่า 1 ได้แก่ ผู้ปกครองมีแนวโน้มของโรคซึมเศร้า ปฏิสัมพันธ์ระหว่างผู้ปกครองกับเด็ก พฤติกรรมของเด็ก การแสดงอารมณ์ของเด็ก ความคาดหวังของผู้ปกครอง และทัศนคติของการเป็นพ่อแม่ น้ำหนักองค์ประกอบมีค่า 0.40-0.75 ร้อยละของความแปรปรวนที่สามารถอธิบายได้เท่ากับ 49.3 ผลการวิเคราะห์องค์ประกอบเชิงยืนยันของโมเดลที่ใช้พิสูจน์คือ parental distress และ difficult child ตามต้นฉบับ พบว่าโมเดลมีความสอดคล้องกับข้อมูลเชิงประจักษ์ สรุป ดัชนีชี้วัดความเครียดของผู้ปกครองมีความตรงเชิงโครงสร้างสอดคล้องกับทฤษฎี และมีความเชื่อถือได้ในระดับสูง จึงสามารถใช้เป็นเครื่องมือวัดความเครียดของผู้ปกครอง และประเมินผลลัพธ์การปฏิบัติเพื่อจัดการความเครียดของผู้ปกครอง หมายเหตุ ผู้แต่งมีการแจ้งแก้ไขเฉพาะส่วนของภาคผนวก เนื่องจากข้อจำกัดด้านลิขสิทธิ์การเผยแพร่เครื่องมือ full scale ผู้แต่งมีการแจ้งแก้ไขส่วนผล ในหน้า 63 เนื่องจากข้อจำกัดด้านลิขสิทธิ์การเผยแพร่ ผู้แต่งมีการแจ้งแก้ไขรายละเอียดขออนุญาตแปลเครื่องมือจากเจ้าของลิขสิทธิ์ส่วนบุคคล และลิขสิทธิ์ของบริษัท ในหน้า 60 และ 67
204,การวิจัยเชิงวิเคราะห์ภาคตัดขวางครั้งนี้ มีวัตถุประสงค์เพื่อศึกษาผลกระทบจากวิกฤติโรคโควิด-19 ต่อความเครียด และการจัดการความเครียดของประชาชนกลุ่มวัยทำงาน อำเภอศรีประจันต์ จังหวัดสุพรรณบุรี กลุ่มตัวอย่างเป็นประชาชนกลุ่มวัยทำงาน จำนวน 420 คน จากการสุ่มตัวอย่างโดยวิธีการสุ่มตัวอย่างแบบง่าย เครื่องมือที่ใช้คือแบบสอบถามเกี่ยวกับปัจจัยความเครียด และการจัดการความเครียด ซึ่งสร้างโดยใช้ทฤษฎีแนวคิดด้านชีวภาพ จิตใจ และสังคม ของ Engel และการจัดการกับความเครียดตามแนวคิดการเผชิญความเครียด ได้ค่าดัชนีความเที่ยงตรงเชิงเนื้อหา เท่ากับ .973 และได้ค่าความเที่ยงตรงของแบบสอบถามทั้งฉบับ โดยใช้ค่าสัมประสิทธิ์อัลฟาของครอนบาค เท่ากับ .940 วิเคราะห์ข้อมูลโดยใช้สถิติเชิงพรรณนา และสถิติสหสัมพันธ์ของเพียร์สัน ผลการวิจัยพบว่า ผลกระทบจากวิกฤติโรคโควิด-19 ต่อความเครียดของกลุ่มประชาชนวัยทำงาน โดยรวมอยู่ในระดับปานกลาง ระดับความเครียด โดยรวมอยู่ในระดับปานกลาง และการจัดการความเครียด โดยรวมอยู่ในระดับปานกลาง ความสัมพันธ์ระหว่างปัจจัยด้านความเครียดและการจัดการความเครียดผลกระทบจากวิกฤติโรคโควิด-19 ของประชาชนกลุ่มวัยทำงาน โดยรวมมีความสัมพันธ์ทางบวกอยู่ในระดับปานกลาง ส่วนระดับความเครียดและการจัดการความเครียด โดยรวมมีความสัมพันธ์ทางบวกอยู่ในระดับต่ำมาก ดังนั้น ควรส่งเสริมให้มีกิจกรรมเพื่อการจัดการความเครียดซึ่งเป็นผลกระทบจากวิกฤติโรคโควิด-19 ของประชาชนกลุ่มวัยทำงาน ในด้านการปรับตัว และการแก้ไขปัญหาเมื่อเผชิญความเครียด สามารถรับมือกับสถานการณ์ต่าง ๆ ได้อย่างมีประสิทธิภาพ
205,การวิจัยครั้งนี้เป็นวิจัยเชิงบรรยาย เพื่อศึกษาปัจจัยที่มีความสัมพันธ์กับปัญหาสุขภาพของประชาชนแฟลตดินแดงตามแนวคิดภูมิปัญญาการแพทย์แผนไทย โดยศึกษาตามกรอบแนวคิดด้านการแพทย์แผนไทยในด้านอุตุสมุฏฐาน อายุสมุฏฐาน กาลสมุฏฐาน ประเทศสมุฏฐาน ธาตุเจ้าเรือน และพฤติกรรมมูลเหตุก่อโรค กลุ่มตัวอย่างที่ใช้ในการศึกษาครั้งนี้ เป็นประชาชน แฟลตดินแดง จังหวัดกรุงเทพมหานคร จำนวน 392 คน ระยะเวลาในการศึกษาตั้งแต่ เดือน สิงหาคม 2559 ถึง มกราคม 2560 เครื่องมือที่ใช้ในการวิจัยประกอบด้วย แบบสอบถามเกี่ยวกับ อุตุสมุฏฐาน อายุสมุฏฐาน กาลเวลาสมุฏฐาน ประเทศ สมุฏฐาน แบบสอบถามธาตุเจ้าเรือน และพฤติกรรมมูลเหตุก่อโรค และแบบสอบถามปัญหาสุขภาพ วิเคราะห์ข้อมูลโดยหาค่าจำนวน ร้อยละ และค่าสถิติไคสแควร์ ผลการวิจัยสรุปได้ดังนี้ กลุ่มตัวอย่างส่วนใหญ่ มีช่วงฤดูกาลที่ทำให้เกิดปัญหาสุขภาพ อุตุสมุฏฐาน คือ ช่วงฤดูร้อน จำนวน คน คิดเป็น ร้อยละ ช่วงอายุที่เกิดโรค อายุสมุฏฐาน คือ มีอายุมากกว่า ปี อายุสมุฏฐาน จำนวน คน คิดเป็นร้อยละ มีช่วงเวลาที่เกิดปัญหาสุขภาพ กาลสมุฏฐาน คือ เวลา น. จำนวน คน คิดเป็นร้อยละ สถานที่เกิดปัญหาสุขภาพ ประเทศสมุฏฐาน อาศัยอยู่ภาคกลาง จำนวน คน คิดเป็นร้อยละ มีธาตุเจ้าเรือนเป็นธาตุน ํ ้า จำนวน คน คิดเป็นร้อยละ มีพฤติกรรมกินอาหารไม่ถูกกับธาตุ จำนวน คน คิดเป็นร้อยละ รองลงมาคือ ขาดอุเบกขา จำนวน คน คิดเป็นร้อยละ ส่วนใหญ่ เป็นโรคความดันโลหิตสูงมากที่สุด จำนวน คน คิดเป็นอัตราความชุก รองลงมาคือ โรคเบาหวาน และไขมันในเลือดสูง จำนวน คน และ คน คิดเป็น ร้อยละ และ ตามลำดับ อุตุสมุฏฐาน ประเทศสมุฏฐาน ธาตุเจ้าเรือน พฤติกรรมมูลเหตุก่อโรค ด้านการฝืนอิริยาบถ การอดอาหาร การกลั้น อุจจาระปัสสาวะ การมีโทสะมากเกินไป ไม่มีความสัมพันธ์กับโรคความดันโลหิตสูง อายุสมุฏฐาน กาลสมุฏฐาน พฤติกรรมมูลเหตุก่อโรคด้านการกินอาหารไม่ถูกกับธาตุ การกระทบร้อนหรือเย็นเกินไป การทำงานเกินกำลังมาก และการขาดอุเบกขา มีความสัมพันธ์กับโรคความดันโลหิตสูง อย่างมีนัยสำคัญทางสถิติที่ระดับ .
206,การวิจัยกึ่งทดลองนี้มีวัตถุประสงค์เพื่อศึกษาผลของการจัดการรายกรณีในผู้ป่วยโรคหลอดเลือดสมองแตก ต่อระยะวันนอน ค่าใช้จ่ายในการรักษาพยาบาล และความพึงพอใจของทีมสหสาขาวิชาชีพ กลุ่มตัวอย่างได้แก่ผู้ป่วยโรคหลอดเลือดสมองแตกรายใหม่จำนวน 60 คน ที่เข้ารับการรักษาในหอผู้ป่วย3จ โรงพยาบาลศรีนครินทร์ คณะแพทยศาสตร์ มหาวิทยาลัยขอนแก่น แบ่งเป็นกลุ่มทดลอง 30 คนได้รับการดูแลโดยใช้การจัดการรายกรณี และกลุ่มควบคุมจำนวน 30 คน ได้รับการดูแลตามปกติ การคัดเลือกกลุ่มตัวอย่างใช้วิธีการแบบเจาะจงตามคุณสมบัติที่กำหนด และใช้วิธีการจับคู่ตัวแปร เพศ อายุ จำนวนโรคร่วม โดยคำนึงถึงความคล้ายคลึงกันระหว่างกลุ่มทดลองและกลุ่มควบคุม พยาบาลและทีมสหสาขาวิชาชีพที่ร่วมกันดูแลผู้ป่วยโรคหลอดเลือดสมองแตก ตามแผนการดูแลรายกรณีมีจำนวน 25 คน เครื่องมือที่ใช้ในการวิจัย ได้แก่ แผนการดูแลรายกรณีของผู้ป่วยโรคหลอดเลือดสมองแตก โดยผู้วิจัยร่วมกับทีมสหสาขาวิชาชีพสร้างจากหลักฐานเชิงประจักษ์ แบบบันทึกจำนวนวันนอนและค่าใช้จ่ายในโรงพยาบาล แบบสอบถามความพึงพอใจของทีมสหสาขาวิชาชีพต่อการจัดการรายกรณี ตรวจสอบความตรงของเครื่องมือวิจัยโดยผู้เชี่ยวชาญจำนวน 5 ท่าน และหาค่าความเที่ยงแบบสอบถามความพึงพอใจ โดยคำนวณหาค่าสัมประสิทธิ์แอลฟ่าของครอนบราค ได้ค่าความเที่ยง 0.97 วิเคราะห์ข้อมูลโดยใช้โปรแกรมสำเร็จรูปคอมพิวเตอร์ SPSS version 19 นำเสนอผลการวิเคราะห์ข้อมูลทั่วไปในรูปความถี่ ร้อยละ ค่าเฉลี่ย ส่วนเบี่ยงเบนมาตรฐานและวิเคราะห์ความแตกต่างของค่าเฉลี่ยของระยะเวลานอนโรงพยาบาล ค่าใช้จ่ายระหว่างกลุ่มทดลองและกลุ่มควบคุม โดยใช้สถิติ Independent t-test ผลการวิจัย พบว่า 1 จำนวนวันนอนเฉลี่ยของกลุ่มทดลองที่ได้รับการดูแลโดยใช้การจัดการรายกรณี 8.07 วัน น้อยกว่าจำนวนวันนอนเฉลี่ยของกลุ่มควบคุมที่ได้รับการดูแลตามปกติ 9.57 วัน อย่างมีนัยสำคัญทางสถิติที่ระดับ .01 2 ค่าใช้จ่ายในโรงพยาบาลเฉลี่ยของกลุ่มทดลอง 359.81บาท SD น้อยกว่าค่าใช้จ่ายเฉลี่ยของกลุ่มควบคุม 603.28 บาท SD อย่างมีนัยสำคัญทางสถิติที่ระดับ.05 และ 3 ความพึงพอใจของทีมสหสาขาวิชาชีพต่อการจัดการรายกรณีโดยรวมอยู่ในระดับมาก ข้อเสนอแนะจากผลการวิจัย ควรมีการทบทวน ปรับปรุงแผนการดูแลรายกรณีจากหลักฐานเชิงประจักษ์ทุกปี เพื่อให้ได้แนวปฏิบัติที่ดีที่สุด และการกำหนดวันนอนล่วงหน้าควรมีการทบทวนและปรับลดลงจากเดิม โดยคงไว้ซึ่งคุณภาพการดูแลผู้ป่วยและผลลัพธ์ที่ดีที่สุด
207,บทคัดย่อ บทนำ การศึกษานี้มีวัตถุประสงค์เพื่อเปรียบเทียบผลลัพธ์ทางคลินิก ปัญหาที่สืบเนื่องจากการใช้ยา พฤติกรรมการใช้ยา และความพึงพอใจของผู้ป่วยโรคทั่วไปและโรคเรื้อรังระหว่างการให้คำปรึกษาเพื่อดูแลคุณภาพการใช้ยาโดยเภสัชกรร้านยาคุณภาพ กลุ่มทดลอง และบริการปกติที่ร้านยาเดียวกัน กลุ่มควบคุม วัสดุและวิธิการทดลอง การแทรกแซงคือการใช้ปฏิทินยาและการติดตามทางโทรศัพท์เพิ่มเติมจากบริการปกติ ดำเนินการศึกษาโดยผู้วิจัย 4 คน ในร้านยาคุณภาพ 5 แห่ง ซึ่งเป็นบริการความร่วมมือรับส่งต่อผู้ป่วยจากศูนย์แพทย์ 2 แห่งในจังหวัดร้อยเอ็ดและมหาสารคาม ระหว่างเดือนตุลาคมถึงธันวาคม พ.ศ. 2554 รูปแบบการศึกษา open label post-test randomized controlled trial แบบมีกลุ่มเปรียบเทียบ ผลการศึกษา ผู้ร่วมการศึกษาทั้งหมด 142 ราย กลุ่มละ 71 คน พบปัญหาสืบเนื่องจากการใช้ยาก่อนได้รับบริการ 39 ปัญหาในกลุ่มทดลอง 0.69 ปัญหาต่อคน และ 36 ปัญหาในกลุ่มควบคุม 0.65 ปัญหาต่อคน ปัญหาที่พบ คือ ความไม่ร่วมมือในการใช้ยา ร้อยละ 32.4 และ 25.4 ในกลุ่มทดลองและกลุ่มควบคุมตามลำดับ การใช้ยาซ้ำซ้อน ร้อยละ 16.9 และ 16.9 ตามลำดับ อาการไม่พึงประสงค์ ร้อยละ 4.2 และ 5.6 ตามลำดับ และการได้รับยาที่ไม่จำเป็นในการรักษา 1.4 และ 2.8 ตามลำดับ หลังการศึกษาพบจำนวนปัญหาสืบเนื่องจากการใช้ยาในกลุ่มทดลองลดลงมากกว่ากลุ่มควบคุมเฉลี่ย 0.42 0.53 ปัญหาต่อคน ผลลัพธ์ทางคลินิกปกติและดีขึ้นร้อยละ 98.6 เท่ากันทั้งสองกลุ่ม ในกลุ่มทดลองการติดตามทางโทรศัพท์ทำให้เกิดความร่วมมือในการใช้ยาร้อยละ 85.9 และผู้ป่วยส่วนใหญ่มีพฤติกรรมการใช้ยาที่ถูกต้องในระดับดีมาก กลุ่มทดลองพึงพอใจต่อบริการมากกว่ากลุ่มควบคุมอย่างมีนัยสำคัญทางสถิติ ในข้อมูลที่ได้รับและสถานที่ให้บริการมีความเป็นส่วนตัว สรุปผล การให้คำปรึกษาเพื่อการดูแลคุณภาพการใช้ยาโดยร้านยาคุณภาพช่วยลดปัญหาที่สืบเนื่องจากการใช้ยา ช่วยปรับพฤติกรรมการใช้ยาของผู้ป่วย และผู้ป่วยพึงพอใจต่อบริการมากขึ้น รูปแบบบริการร่วมกับศูนย์แพทย์ควรได้รับการพัฒนาต่อไป
208,หลักการและเหตุผล การซ้อนทับภาพเป็นขั้นตอนสำคัญในการตรวจสอบภาพซีทีสังเคราะห์ ก่อนใช้งานรังสีรักษาแบบใช้เอ็มอาร์ไอในทางคลินิก ซึ่งยังคงขาดการศึกษาในการเปรียบเทียบเพื่อตรวจสอบวิธีการซ้อนทับภาพที่เหมาะสม วัตถุประสงค์ เพื่อประเมินวิธีการซ้อนทับภาพที่เหมาะสมสำหรับการตรวจสอบภาพ sCT ที่สร้างโดยอัลกอรึธึมที่ใช้โครงข่ายประสาทที่มีจำหน่ายทางการค้า ในด้านความเข้มของภาพ และปริมาณรังสี เปรียบเทียบกับภาพ CT ที่ใช้วางแผนการรักษา ในบริเวณศีรษะและลำคอ และต่อมลูกหมาก วัสดุและวิธีการ การศึกษานี้ดำเนินการแบบย้อนหลังในผู้ป่วยจำนวน 10 ราย ประกอบด้วยมะเร็งศีรษะและลำคอ 5 ราย และต่อมลูกหมาก 5 ราย ซึ่งได้รับการจำลองการรักษาโดยการใช้ภาพ pCT และ MRI สำหรับการรักษาด้วยรังสีปรับความเข้มหมุนรอบตัวผู้ป่วย โดยภาพ sCT ถูกสร้างโดยซอฟท์แวร์ MRI Planner ภาพ pCT ถูกซ้อนทับกับภาพ sCT ด้วยวิธีการซ้อนทับภาพแบบไม่ยืดหยุ่น และวิธีการซ้อนทับภาพแบบยืดหยุ่น แบบ B-spline โดยผลลัพธ์ที่ได้ ได้แก่ ภาพ pCT แบบไม่ยืดหยุ่น และภาพ pCT แบบยืดหยุ่น ตามลำดับ จากนั้นทำการถ่ายโอนพารามิเตอร์ของแผนการรักษา และคำนวณปริมาณรังสีอีกครั้งโดยไม่มีการแก้ไขค่า monitor unit บนภาพ sCT ที่ถูกซ้อนทับ โดย rpCT-sCT ถูกเปรียบเทียบกับ dpCT-sCT ในด้านการตรวจสอบความถูกต้องของค่า HU โดยใช้ค่าค่าเฉลี่ยความผิดพลาดสัมบูรณ์ การตรวจสอบความถูกต้องทางเรขาคณิตโดยใช้ค่าสัมประสิทธิ์ความเหมือน และการตรวจสอบความถูกต้องของปริมาณรังสีโดยใช้กราฟแสดงปริมาณรังสี และการวิเคราะห์ค่าแกมมา ผลการศึกษา วิธี DIR ทำให้ค่า MAE มีค่าเพิ่มขึ้นเฉลี่ย 25.56 ในส่วนศีรษะและลำคอ และ 61.85 ในส่วนต่อมลูกหมากเมื่อเปรียบเทียบกับวิธี RIR ค่า DSC เฉลี่ยในส่วนของศีรษะและลำคอ 0.73-0.97 ในวิธี RIR ถูกทำให้เพิ่มขึ้นเป็น 0.83-1.00 ในวิธี DIR ค่า DSC เฉลี่ยในส่วนต่อมลูกหมาก 0.69-0.95 ในวิธี RIR ถูกทำให้เพิ่มขึ้นเป็น 0.77-1.00 ในวิธี DIR วิธี RIR ให้ความแตกต่างของปริมาณรังสีสูงที่สุดที่ 4.22 ซึ่งลดลงเหลือไม่เกิน 2.00 ใน PTV และ OARs โดยใช้วิธี DIR ทั้งในส่วนศีรษะและลำคอ และต่อมลูกหมาก ยกเว้นความแตกต่างของปริมาณรังสีที่สูงในส่วนกระเพาะปัสสาวะ และสำไส้ตรง ซึ่งเกิดจากความแตกต่างของปริมาตรและรูปร่างที่มากเกินไปซึ่งแก้ไขไม่ได้โดยการใช้วิธี DIR ข้อสรุป วิธี DIR ให้ผลลัพธ์ที่ดีกว่าในการตรวจสอบความเข้มของภาพ และปริมาณรังสีในการตรวจสอบภาพ sCT เมื่อเปรียบเทียบกับวิธี RIR โดยลดความไม่แน่นอนของการตรวจสอบคุณภาพของภาพ sCT ที่เกิดจากความความแตกต่างทางกายวิภาคระหว่างการเก็บภาพ pCT และ MRI ในบริเวณศีรษะและลำคอ และต่อมลูกหมาก
209,การวิจัยครั้งนี้เป็นการวิจัยเชิงทดลอง เพื่อศึกษาผลของการบำบัดทางการพยาบาลโดยใช้กิจกรรมดนตรีต่อภาวะซึมเศร้าของผู้สูงอายุโรคหลอดเลือดสมองชนิดขาดเลือด กลุ่มตัวอย่างเป็นผู้สูงอายุโรคหลอดเลือดสมองชนิดขาดเลือดที่มีภาวะซึมเศร้าในระดับเล็กน้อยและปานกลาง จำนวน 40 คน แบ่งออกเป็นกลุ่มทดลองและกลุ่มควบคุม กลุ่มละ 20 คน โดยใช้วิธีการจับคู่ตามเพศ ช่วงอายุ ระดับภาวะซึมเศร้า และระดับความสามารถในการปฏิบัติกิจวัตรประจำวัน เครื่องมือที่ใช้ในการวิจัยประกอบด้วยคู่มือดำเนินกิจกรรมการบำบัดทางการพยาบาลโดยใช้กิจกรรมดนตรี แบบบันทึกการเข้าร่วมกิจกรรม แบบสอบถามข้อมูลส่วนบุคคล แบบวัดความเศร้าในผู้สูงอายุของไทยที่มีค่าความเชื่อมั่น .93 และแบบประเมินความสามารถในการปฏิบัติกิจวัตรประจำวันของผู้สูงอายุ กลุ่มทดลองได้รับการบำบัดทางการพยาบาลโดยใช้กิจกรรมดนตรี ส่วนกลุ่มควบคุมได้รับการพยาบาลตามปกติ ดำเนินการทดลองและเก็บรวบรวมข้อมูลในวันที่ 16 มิถุนายน ถึงวันที่ 1 สิงหาคม 2557 วิเคราะห์ข้อมูลด้วยสถิติความถี่ ร้อยละ ค่าเฉลี่ย ส่วนเบี่ยงเบนมาตรฐาน paired -test และ independent ผลการวิจัยพบว่า 1 หลังได้รับการบำบัดทางการพยาบาลฯ ผู้สูงอายุมีค่าเฉลี่ยภาวะซึมเศร้าต่ำกว่าก่อนได้รับการบำบัดทางการพยาบาลฯ อย่างมีนัยสำคัญทางสถิติ และ 2 หลังการทดลอง กลุ่มทดลองมีค่าเฉลี่ยภาวะซึมเศร้าต่ำกว่ากลุ่มควบคุมอย่างมีนัยสำคัญทางสถิติ จากการวิจัยครั้งนี้มีข้อเสนอแนะว่าควรจัดอบรมให้บุคลากรในทีมสุขภาพมีความรู้ ความเข้าใจ และมีแนวทางในการดูแลผู้สูงอายุโรคหลอดเลือดสมองที่มีภาวะซึมเศร้าอย่างเป็นองค์รวม และควรนำการบำบัดทางการพยาบาลโดยใช้กิจกรรมดนตรีไปประยุกต์ใช้ให้เหมาะสมกับผู้สูงอายุแต่ละคนที่มีภาวะซึมเศร้า
210,บทนำ การวิจัยครั้งนี้มีวัตถุประสงค์เพื่อพัฒนาแบบวัดความพึงพอใจต่อการบริบาลทางเภสัชกรรมต่อเนื่องด้วยการเยี่ยมบ้านในการบริการสุขภาพปฐมภูมิ วิธีดำเนินการวิจัย แบบวัดได้จากการรวบรวมวรรณกรรมข้อคำถามที่เกี่ยวข้องกับความพึงพอใจต่อบริบาลทางเภสัชกรรมต่อเนื่องด้วยการเยี่ยมบ้าน นำข้อคำถามไปให้ผู้เชี่ยวชาญจำนวน 3 คนพิจารณาตัดและเพิ่มข้อคำถามเพื่อให้มีความตรงเชิงเนื้อหา ได้แบบวัดข้อคำถามจำนวน 20 ข้อ เป็นแบบเลือกตอบมาตรวัด 5 ลำดับ ตั้งแต่ 1 น้อยที่สุด ไปจนถึง 5 มากที่สุด กลุ่มตัวอย่างที่ใช้ทดลองแบบวัดคือ ผู้ดูแลหลักด้านยาของผู้ป่วยโรคมะเร็ง จิตเภท หอบหืด และผู้สูงอายุ ที่อยู่ในจังหวัดขอนแก่น กาฬสินธุ์ มหาสารคาม ร้อยเอ็ด บุรีรัมย์ อุดรธานี และได้รับบริบาลทางเภสัชกรรมที่เภสัชกรจัดให้ขณะเยี่ยมบ้าน รวมจำนวน 850 ราย เก็บข้อมูลระหว่างเดือนกรกฎาคม-ธันวาคม พ.ศ.2557 โดยส่งแบบสอบถามออกไปยังกลุ่มตัวอย่าง ให้ตอบแบบสอบถามด้วยตัวเองและส่งกลับทางไปรษณีย์ การสกัดองค์ประกอบใช้วิธีแกนหลักและหมุนแกนองค์ประกอบแบบมุมแหลม ผลการวิจัย หลังเสร็จสิ้นการเก็บข้อมูลมีการตอบกลับ 203 คน คิดเป็นอัตราการตอบกลับ ร้อยละ 23.88 ผลการสกัดองค์ประกอบได้ 3 องค์ประกอบ สามารถอธิบายความแปรปรวนของความพึงพอใจได้ร้อยละ 69.59 โดย องค์ประกอบ 1 คือความพึงพอใจต่อการจัดการตนเองด้านยา มี 5 ข้อคำถาม องค์ประกอบ 2 คือความพึงพอใจต่อการปฏิบัติของเภสัชกรต่อผู้ป่วย มี 3 ข้อคำถาม องค์ประกอบ 3 คือความพึงพอใจต่อผลลัพธ์การรักษา มี 2 ข้อคำถามค่าความเที่ยงของทั้งสามองค์ประกอบ ค่าสัมประสิทธิ์แอลฟาของครอนบาด เท่ากับ 0.823 0.850 และ 0.613 ตามลำดับ สรุปผลการวิจัย ผลการศึกษาชี้ให้เห็นว่าแบบวัดที่สร้างขึ้นมีความเที่ยงในการประเมินความพึงพอใจของผู้ดูแลหลักด้านยาของผู้ป่วยต่อบริการดูแลต่อเนื่องด้านเภสัชกรรมด้วยการเยี่ยมบ้าน อย่างไรก็ตามควรมีการศึกษาเพิ่มเติมในผู้ป่วยกลุ่มอื่น ๆ เพื่อยืนยันความน่าเชื่อถือของแบบวัดที่สร้างขึ้นนี้
211,การศึกษาครั้งนี้มีวัตถุประสงค์ เพื่อศึกษาความรู้ ทัศนคติ และการมีส่วนร่วมในการประกันคุณภาพการศึกษาของผู้มีส่วนได้ส่วนเสีย วิทยาลัยพยาบาลตำรวจ ตัวอย่างและผู้ให้ข้อมูลเลือกอย่างเจาะจง มี 6 กลุ่ม ได้แก่ ผู้บริหาร อาจารย์ บุคลากร นักศึกษา ศิษย์เก่า และผู้จ้างงาน รวมทั้งสิ้น 90 คน เครื่องมือที่ใช้ในการวิจัยได้แก่ แบบทดสอบความรู้เกี่ยวกับการประกันคุณภาพการศึกษา แบบวัดทัศนคติต่อการประกันคุณภาพการศึกษา และแบบสัมภาษณ์แบบมีโครงสร้าง ตรวจสอบคุณภาพของเครื่องมือ โดยให้ผู้ทรงคุณวุฒิจำนวน 3 ท่าน ตรวจสอบความตรงตามเนื้อหาของแบบทดสอบ และแบบวัดทัศนคติ ได้ค่า IOC เท่ากับ 0.6-1.0 ตรวจสอบความเที่ยงของแบบทดสอบ ได้ค่า KR-20 เท่ากับ .59 และความเที่ยงของแบบวัดทัศนคติ ได้ค่าสัมประสิทธิ์แอลฟาของครอนบาค เท่ากับ .91 ผลการศึกษาพบว่า 1 อาจารย์และบุคลากรยังขาดความรู้ความเข้าใจเกี่ยวกับการประกันคุณภาพการศึกษา ร้อยละ 36.7 อาจารย์และบุคลากรมีคะแนนทัศนคติต่อการประกันคุณภาพในระดับมากที่สุด อาจารย์และบุคลากรมีทัศนคติทางบวกต่อการประกันคุณภาพการศึกษา ได้แก่ ผลการประเมินทำให้หน่วยงานเป็นที่ยอมรับ และ ยินดีที่ช่วยนำผลประเมินไปใช้ ร้อยละ 100 เพิ่มความสามารถในการปฏิบัติงาน ผลประเมินบอกจุดอ่อนจุดแข็งในการพัฒนา และ ภูมิใจที่มีส่วนร่วม ร้อยละ 96.7 พอใจกับข้อเสนอแนะ และ อาสางาน แม้ไม่ค่อยมีเวลา ร้อยละ 93.3 แม้ไม่ค่อยมีเวลา จะพยายามเข้าร่วมประชุมหรือร่วมกิจกรรม ร้อยละ 90.1 อาจารย์และบุคลากรมีทัศนคติทางลบต่อการประกันคุณภาพการศึกษา ได้แก่ เพิ่มภาระงาน ร้อยละ 53.3 เบื่อหน่ายกับการตรวจประเมิน ร้อยละ 30 เลือกทำกิจกรรมอื่น หรือไม่อ่านคู่มือประกันคุณภาพการศึกษา ร้อยละ 30 ไม่พอใจที่ได้รับมอบหมายให้เก็บรวบรวมหลักฐานประกอบการรับตรวจประเมิน ร้อยละ 26.7 ไม่พอใจที่ต้องเขียนรายงานประเมินตนเอง ร้อยละ 26.6 ผลการประเมิน นำไปใช้พัฒนาหน่วยงานไม่ได้ ร้อยละ 20 และพยายามหลีกเลี่ยงการเข้าร่วมการรับตรวจประเมิน ร้อยละ 16.7 สำหรับการมีส่วนร่วมตามวงจร PDCA พบว่า ยังไม่ชัดเจน และยังไม่ครอบคลุมทุกขั้นตอน ผู้มีส่วนได้ส่วนเสียมีส่วนร่วมเพียงบางส่วนหรือเล็กน้อยเท่านั้น ปัญหาอุปสรรคคือ นโยบายไม่ชัดเจน ไม่มีหน่วยงานหลักเป็นผู้รับผิดชอบ ขาดการประสานงานและการสื่อสารที่ชัดเจน ไม่สามารถบูรณาการเป็นงานประจำ และนำผลไปใช้ยังไม่ครอบคลุมทุกประเด็น
212,อัตราการเลี้ยงลูกด้วยนมแม่ของมารดาวัยรุ่นยังเป็นปัญหาสาธารณสุขทั้งในระดับประเทศและระดับโลก เนื่องจากอัตราการเลี้ยงลูกด้วยนมแม่ของมารดาวัยรุ่นยังต่ำกว่าเกณฑ์ที่กำหนดไว้ ทั้งนี้มีปัจจัยที่เกี่ยวข้องกับการตัดสินใจที่จะเลี้ยงลูกด้วยนมแม่ ได้แก่ มารดาวัยรุ่น ทารก ครอบครัว สังคมและสื่อออนไลน์ การส่งเสริมให้มารดาวัยรุ่นประสบความสำเร็จในการเลี้ยงลูกด้วยนมแม่อย่างเดียว เป็นบทบาทที่ท้าทายของพยาบาลที่ปฏิบัติงานในโรงพยาบาลส่งเสริมสุขภาพตำบล ดังนั้นการประยุกต์ยุทธศาสตร์การส่งเสริมสุขภาพ Ottawa Charter ประกอบด้วย 1 การสร้างนโยบายสาธารณะเพื่อสุขภาพ 2 การสร้างสรรค์สิ่งแวดล้อมที่เอื้อต่อสุขภาพ 3 การพัฒนาทักษะส่วนบุคคล 4 การเสริมสร้างชุมชนที่เข้มแข็ง และ 5 การปรับเปลี่ยนระบบบริการสุขภาพ จึงอาจเป็นแนวทางหนึ่งที่ช่วยให้การส่งเสริมการเลี้ยงลูกด้วยนมแม่ของมารดาวัยรุ่นประสบผลสำเร็จได้
213,บทคัดย่อ วัตถุประสงค์ เพื่อศึกษาประสิทธิภาพของการฝังเข็มด้วย ความถี่ 1 ครั้งทุก 2 สัปดาห์ร่วมกับการรักษาแบบอนุรักษ์ใน การลดอาการปวดในผู้ป่วยโรคข้อเข่าเสื่อม เปรียบเทียบกับ กลุ่มที่ได้รับการรักษาแบบอนุรักษ์อย่างเดียว รูปแบบการวิจัย การวิจัยแบบสุ่มและมีกลุ่มควบคุม ปิดบัง ผู้ประเมิน สถานที่ทำการวิจัย ภาควิชาเวชศาสตร์ฟื้นฟู คณะแพทย- ศาสตร์ศิริราชพยาบาล กลุ่มประชากร ผู้ป่วยโรคข้อเข่าเสื่อมจำนวน 58 ราย ที่มารับ การรักษาที่ภาควิชาเวชศาสตร์ฟื้นฟู คณะแพทยศาสตร์ศิริราช พยาบาล ตั้งแต่ พ.ค. ส.ค. 2555 วิธีการศึกษา คัดเลือกผู้ป่วยเป็นโรคข้อเข่าเสื่อมโดยใช้เกณฑ์ ของวิทยาลัยแพทย์โรคข้อและรูมาติสซั่มสหรัฐอเมริกา จำนวน 58 ราย แบ่งผู้ป่วยเป็น 2 กลุ่ม ด้วยวิธีสุ่มโดยโปรแกรมคอมพิวเตอร์ กลุ่มละ 29 ราย ได้แก่ กลุ่มควบคุมและกลุ่มทดลอง ผู้ป่วย กลุ่มทดลองได้รับการฝังเข็ม 1 ครั้ง 2 สัปดาห์ รวมทั้งหมด 5 ครั้งร่วมกับการรักษาแบบอนุรักษ์ ส่วนกลุ่มควบคุมได้รับการ รักษาแบบอนุรักษ์เพียงอย่างเดียว ผู้ป่วยทั้งสองกลุ่มสามารถ รับประทานยา piroxicam 10 มก. ในกรณีที่ปวดมากและ วัดผลในสัปดาห์ที่ 0 5 และ 9 โดยใช้แบบสอบถาม modified WOMAC pain subscales ฉบับภาษาไทย ผลการศึกษา ข้อมูลพื้นฐานทางด้านเพศ อายุเฉลี่ย ดัชนี มวลกาย และคะแนนปวด WOMAC ไม่มีความแตกต่างกัน ระหว่างกลุ่มทั้งสอง เมื่อสิ้นสุดการศึกษาพบว่ากลุ่มทดลองมีคะแนนความปวด WOMAC ลดลงในทุกมิติเมื่อเทียบกับเริ่มต้น ในขณะที่กลุ่มควบคุมมีเพียงคะแนนปวดขณะเดินลดลง แต่เมื่อ เปรียบเทียบระหว่างกลุ่มทั้งสอง พบว่าที่ 9 สัปดาห์ กลุ่มทดลอง มีคะแนนปวดลดลงกว่ากลุ่มควบคุมอย่างมีนัยสำคัญทางสถิติ ส่วนกายบริหารกล้ามเนื้อเหยียดข้อเข่าและจำนวน ยาแก้ปวดที่ใช้ของทั้งสองกลุ่มไม่พบความแตกต่างกันอย่างมี นัยสำคัญทางสถิติ ผลสรุป การฝังเข็มสัปดาห์เว้นสัปดาห์รวม 5 ครั้งในผู้ป่วยโรค ข้อเข่าเสื่อม ร่วมกับการรักษาแบบอนุรักษ์ สามารถลดอาการ ปวดอย่างมีนัยสำคัญทางสถิติ เมื่อเปรียบเทียบกับกลุ่มที่ได้รับ การรักษาแบบอนุรักษ์เพียงอย่างเดียว
214,บทคัดย่อ วัตถุประสงค์ ศึกษาตัวชี้วัดประสิทธิภาพงานบริการเวชกรรมฟื้นฟู รูปแบบการวิจัย การศึกษาแบบติดตามไปข้างหน้า สถานที่ทำการวิจัย หอผู้ป่วยในเวชศาสตร์ฟื้นฟู ของโรง พยาบาลระดับมหาวิทยาลัย 6 แห่ง ศูนย์ฟื้นฟู 4 แห่ง โรงพยาบาลทั่วไป 3 แห่ง และโรงพยาบาล ชุมชน 1 แห่ง กลุ่มประชากร ผู้ป่วยทุกโรคที่เข้ารับการรักษาในหอผู้ป่วย เวชกรรมพื้นฟู ระหว่างเดือนมกราคม ธันวาคม 2555 วิธีการศึกษา ผู้ป่วยทุกรายจะได้รับการฟื้นฟูด้วยวิธีมาตรฐาน บันทึกข้อมูลพื้นฐานของผู้ป่วยแต่ละราย บันทึกเป้าหมายการ นอนโรงพยาบาล ประเมินคะแนนความสามารถบาร์เทล ของ ผู้ป่วยที่มารับการฟื้นฟูก่อนและหลังจำหน่าย บันทึกระยะวัน นอนโรงพยาบาล วิเคราะห์ประสิทธิผลและประสิทธิภาพงาน บริการฟื้นฟูแยกตามระดับโรงพยาบาล ผลการศึกษา ผู้ป่วยทั้งหมด 2 081 ราย เป็นเพศชายร้อยละ 63.9 อายุเฉลี่ย 52.4 18.6 ปี ผู้ป่วยที่มารับบริการฟื้นฟูแบบ เข้ม ร้อยละ 54.5 ระยะวันนอนเฉลี่ยสำหรับผู้ป่วยทุกคนสั้น กว่ากลุ่มผู้ป่วยที่มีเป้าหมายแบบเข้ม 23.9 และ 28.4 วัน แต่ ประสิทธิภาพน้อยกว่า 0.16 และ 0.23 คะแนนต่อวัน ตาม ลำดับ หากพิจารณารายกลุ่ม พบว่าโรงพยาบาลทั่วไปมีระยะ วันนอนน้อยที่สุด และมีประสิทธิภาพงานบริการฟื้นฟูสูงที่สุด สรุป กลุ่มโรคที่มารับการฟื้นสภาพ เป็นโรคในระบบประสาท เป็นส่วนใหญ่ ผู้ป่วยที่มีเป้าหมายเพื่อการฟื้นฟูแบบเข้มมี ประสิทธิภาพงานบริการฟื้นฟูสูงกว่าผู้ป่วยทุกเป้าหมาย โรง พยาบาลทั่วไปเป็นโรงพยาบาลที่มีประสิทธิภาพงานบริการ ฟื้นฟูสูงที่สุด
215,วัตถุประสงค์ เพื่อศึกษาสถานการณ์ด้านการเงิน การคลัง และ เพื่อพัฒนาแนวทางการจัดการด้านการเงิน การ คลังของโรงพยาบาลส่งเสริมสุขภาพตำบล ในเขตอำเภอนาหว้า จังหวัดนครพนม วัสดุและวิธีการ เป็นการวิจัยเชิงปฏิบัติการ ผู้ร่วมวิจัยประกอบด้วย คณะกรรมการ บริหารการเงินการคลัง CUP นาหว้า จำนวน 5 คน ผู้อำนวยการโรงพยาบาลส่งเสริมสุขภาพตำบล จำนวน 9 คน และ คณะกรรมการ คปสอ. จำนวน 10 คน เครื่องมือที่ใช้ในการวิจัย คือ 1. แบบสำรวจการจัดการด้านการเงิน ในโรงพยาบาลส่งเสริมสุขภาพตำบล รพ.สต. 2. แนวคำถามในการสนทนากลุ่มและสัมภาษณ์เชิงลึกกับแหล่งข้อมูล 3. แบบสังเกตกระบวนการประชุม คณะกรรมการ CFO และ คปสอ. มีขั้นตอนในการวิจัย ดังนี้ ขั้นเตรียมการวิจัย การวางแผน ขั้นตอนเก็บข้อมูลเพื่อวิเคราะห์สถานการณ์ ขั้นตอนการสังเกตและประเมินผล การดำเนินงาน ขั้นตอนการคืนข้อมูล และพัฒนาแนวทาง กระบวนการและผลของการเปลี่ยนแปลงที่ เกิดขึ้น และปรับปรุงแผนการปฏิบัติงาน วิเคราะห์ข้อมูลโดย ข้อมูลเชิงปริมาณ ใช้การแจกแจงความถี่ ค่าเฉลี่ยและร้อยละ ข้อมูลเชิงคุณภาพ ใช้การวิเคราะห์เชิงเนื้อหา ผลการวิจัย พบว่าสถานการณ์การเงินบำรุงในโรงพยาบาลส่งเสริมสุขภาพตำบล เขตอำเภอนาหว้า จังหวัดนครพนม จำนวน 9 แห่ง ในปีงบประมาณ 2558 และ 2559 มีเงินบำรุงคงเหลือรวมลดลง คือ 3 864.65 และ 2 055.12 บาท หรือเฉลี่ยต่อ รพ.สต.เท่ากับ 367 207.18 และ 308 339.46 บาท ตามลำดับ ด้านรายรับ ไม่รวมเงิน อสม. เงินกองทุนตำบล เป็นเงิน Fixcost ร้อยละ 50.47 เงินคุณภาพผลงานบริการปฐมภูมิ QOF ร้อยละ 23.95 ด้านรายจ่าย เป็นค่าจ้างลูกจ้าง ร้อยละ 56.09 ค่าตอบแทน ร้อยละ 33.57 ค่าวัสดุ ร้อยละ 5.88 สัดส่วนรายจ่ายต่อรายรับเฉลี่ย ร้อยละ 106.96 คือ มีรายจ่ายมากกว่ารายรับ แนวทางการจัดการเงินบำรุงในโรงพยาบาลส่งเสริมสุขภาพตำบลในปี 2560 ด้านการจัดทำแผน รายงานและเฝ้าระวัง วิเคราะห์ข้อมูลและรายงานทุกเดือน ด้านการลดรายจ่าย ไม่จ้างบุคลากรเพิ่ม ให้โรงพยาบาลแม่ข่ายจ้างลูกจ้างสายวิชาชีพให้ รพ.สต. และลดระยะเวลาการอยู่เวรรักษาพยาบาลในวันราชการจาก 4 ชั่วโมง เหลือ 2 ชั่วโมง ด้านการเพิ่มรายได้ ให้โรงพยาบาลแม่ข่ายเพิ่มเงิน Fixcost ให้รพ.สต.เร่งรัดผลการดำเนินงาน ตามตัวชี้วัด QOF และงานบริการแพทย์แผนไทย สมัครเข้าร่วมระบบจ่ายตรง อปท. และการเบิกจ่ายประกันสังคม ข้อสรุป เงินบำรุง มีแนวโน้มลดลง รายจ่ายมากว่ารายรับ จึง เสนอให้โรงพยาบาลแม่ข่ายเพิ่มเงิน Fixcost และ จ้างลูกจ้างสายวิชาชีพให้ รพ.สต. มีการติดตามรายงานและเฝ้าระวังสถานการณ์ทุกเดือน ให้รพ.สต.เร่งรัดผลการดำเนิน งานตามตัวชี้วัด QOF และงานบริการแพทย์แผนไทย สมัครเข้าร่วมระบบจ่ายตรง อปท. และการเบิกจ่ายประกันสังคม
216,วัตถุประสงค์ เพื่อศึกษาความสัมพันธ์ของระดับ Procalcitonin และ C-reactive protein ในผู้ป่วยที่ได้รับการตรวจวินิจฉัยจากแพทย์ เป็นโรคติดเชื้อไวรัสโคโรนา 2019 ด้วยวิธี Realtime RT PCR และเพื่อศึกษาระดับของ Procalcitonin และ C-reactive protein ในกลุ่มผู้ป่วยติดเชื้อไวรัสโคโรนา 2019 ที่มีภาวะปอดอักเสบและไม่มีภาวะปอดอักเสบและเพื่อศึกษาการติดเชื้อแบคทีเรียซ้ำในผู้ป่วยติดเชื้อไวรัสโคโรนา 2019 วัสดุและวิธีการศึกษา เป็นการศึกษาแบบย้อนหลังโดยกลุ่มประชากรเป็นผู้ป่วยโรคติดเชื้อไวรัสโคโรนา 2019 จำนวน 383 รายของโรงพยาบาลพระนครศรีอยุธยา ระหว่างวันที่ 1 กรกฎาคม ถึง 30 พฤศจิกายน พ.ศ. 2564 ที่มีผลการตรวจทางห้องปฏิบัติการของระดับ Procalcitonin และ C-reactive protein สถิติที่ใช้ข้อมูลทั่วไป คือ จำนวนค่าสูง ค่าต่ำ ร้อยละ ค่าเฉลี่ย ส่วนเบี่ยงเบนมาตรฐาน ในการศึกษาความสัมพันธ์ของระดับ Procalcitonin และ C-reactive protein ใช้สถิติวิเคราะห์ s Exact Test และ Independent t-test โดยกำหนดค่า p-value 0.05 เท่ากับมีนัยสำคัญทางสถิติ ผลการศึกษา ผลการศึกษาพบว่าอายุที่สูงขึ้นและระดับ PCT มีความสัมพันธ์กับกลุ่มผู้ป่วยติดเชื้อไวรัสโคโรนา 2019 อย่างมีนัยสำคัญทางสถิติ และ ค่าเฉลี่ย CRP ของกลุ่ม PCT มีค่าเฉลี่ยต่ำกว่ากลุ่ม PCT อย่างมีนัยสำคัญทางสถิติที่ระดับ 0.05 และผลการศึกษาติดเชื้อแบคทีเรียซ้ำในผู้ป่วยติดเชื้อไวรัสโคโรนา 2019 ในตัวอย่างเพาะเชื้อเสมหะ 43 ราย และจากตัวอย่างเพาะเชื้อในเลือด 55 ราย สรุป อายุที่สูงขึ้นที่และระดับ PCT มีความสัมพันธ์กับกลุ่มผู้ป่วยติดเชื้อไวรัสโคโรนา 2019 และค่า PCT ที่ต่ำสามารถลดการตรวจ CRP และใช้เป็นแนวทางในการปรับใช้ยาปฏิชีวนะ
217,การวิจัยครั้งนี้มีวัตถุประสงค์เพื่อพัฒนารูปแบบการตรวจสอบภายในและการควบคุมภายใน ของหน่วยงานในสังกัดสำนักงานสาธารณสุขจังหวัดสมุทรสาคร แบบมุ่งประสิทธิผล กลุ่มตัวอย่างที่ใช้ในการวิจัยครั้งนี้ คือ ปฏิบัติงานด้านการตรวจสอบภายใน ของหน่วยงานในสังกัดสำนักงานสาธารณสุขจังหวัดสมุทรสาคร ที่มีประสบการณ์การทางาน 1 ปีขึ้นไปจำนวน 60 คน เครื่องมือที่ใช้ในการวิจัย คือ แบบสอบถามความคิดเห็นเกี่ยวกับการพัฒนาการตรวจสอบภายในและการควบคุมภายใน ของหน่วยงานในสังกัดสำนักงานสาธารณสุขจังหวัดสมุทรสาคร แบบมุ่งประสิทธิผล จำนวน 44 ข้อ มีค่าความเชื่อมั่นของแบบสอบถาม เท่ากับ0.974 สถิติที่ใช้ในการวิเคราะห์ คือ โมเดลการวัด และโมเดลสมการเชิงโครงสร้าง โดยใช้สถิติพรรณนาหาความถี่ ค่าเฉลี่ย ร้อยละ และส่วนเบี่ยงเบนมาตรฐาน ผลการวิจัยพบว่า วิเคราะห์องค์ประกอบเชิงยืนยันของตัวแปรบุคลากร น้ำหนักองค์ประกอบที่มากที่สุด คือ กลยุทธ์ และ ระบบ มีน้ำหนักองค์ประกอบเท่ากัน คือ 1.00 ตัวแปรการจัดการความรู้ น้ำหนักองค์ประกอบที่มากที่สุด คือ การประมวลและกลั่นกรองความรู้ เท่ากับ 1.01 และรูปแบบความสัมพันธ์ระหว่างบุคลากร การจัดการความรู้ และประสิทธิผลการตรวจสอบภายในและการควบคุมภายใน พบว่า บุคลากรมีความสัมพันธ์ทางตรงกับประสิทธิผลการตรวจสอบภายในและการควบคุมภายในเท่ากับ 0.46 ซึ่งเป็นความสัมพันธ์ที่มีทิศทางบวกและมีความสัมพันธ์ค่อนข้างมาก โดยบุคลากรมีอิทธิพลทางตรงกับการจัดการความรู้ ซึ่งเป็นตัวแปรส่งผ่าน เท่ากับ 0.36 และการจัดการความรู้ มีค่าอิทธิพลทางตรงต่อประสิทธิผลการตรวจสอบภายในและการควบคุมภายใน เท่ากับ 0.03 บุคลากรมีอิทธิพลทางอ้อมกับประสิทธิผลการตรวจสอบภายในและการควบคุมภายใน เท่ากับ 0.36 x 0.03 หรือ 0.011 ดังนั้น บุคลากรมีอิทธิพลทางตรงกับประสิทธิผลการตรวจสอบภายในและการควบคุมภายใน รวมกับอิทธิพลทางอ้อมโดยส่งผ่านตัวแปรการจัดการความรู้ เท่ากับ 0.46 0.011 เท่ากับ 0.471 ซึ่งเป็นความสัมพันธ์ที่มีทิศทางบวกและมีความสัมพันธ์ค่อนข้างมาก สรุปได้ว่า รูปแบบการพัฒนาการตรวจสอบภายในและการควบคุมภายใน ของหน่วยงานในสังกัดสำนักงานสาธารณสุขจังหวัดสมุทรสาคร แบบมุ่งประสิทธิผล ที่ดี ประกอบด้วย การมีบุคลากร ที่มีกลยุทธ์การทางานที่ชัดเจน มีขั้นตอนการดาเนินงานที่เป็นระบบ ร่วมกับมีการจัดการความรู้ โดยการประมวลและกลั่นกรองความรู้ ด้วยองค์ประกอบดังที่กล่าวมานั้น จะส่งผลต่อการควบคุมภายในและตรวจสอบภายใน แบบมุ่งประสิทธิผล
218,การวิจัยเชิงพรรณนา มีวัตถุประสงค์เพื่อศึกษา ความสัมพันธ์ระหว่างความรู้ ทัศนคติ และความตระหนักรู้เรื่องเพศสัมพันธ์ที่ปลอดภัย กลุ่มตัวอย่างเป็นนักศึกษาพยาบาลเพศหญิง ในหลักสูตรพยาบาลศาสตรบัณฑิต สถาบันการศึกษาแห่งหนึ่งในภาคตะวันตก ปีการศึกษา 2562 จำนวน 212 คน โดยการสุ่มอย่างง่าย เก็บรวบรวมข้อมูลโดยใช้แบบสอบถามความรู้เรื่องเพศสัมพันธ์ที่ปลอดภัย มีค่าความเชื่อมั่นคูเดอร์-ริชาร์ดสัน 20 เท่ากับ .70 แบบสอบถามเกี่ยวกับทัศนคติเรื่องเพศสัมพันธ์ที่ปลอดภัย และแบบสอบถามเกี่ยวกับความตระหนักรู้เรื่องเพศสัมพันธ์ที่ปลอดภัย มีค่าสัมประสิทธิ์แอลฟาของครอนบาค เท่ากับ .84 และ .81 ตามลำดับ วิเคราะห์ข้อมูลโดยใช้สถิติเชิงพรรณนา และสัมประสิทธิ์สหสัมพันธ์เพียร์สัน ผลการวิจัยพบว่า นักศึกษาพยาบาลมีความรู้เรื่องเพศสัมพันธ์ที่ปลอดภัยอยู่ในระดับปานกลาง มีทัศนคติ และความตระหนักรู้เรื่องเพศสัมพันธ์ที่ปลอดภัยอยู่ในระดับมาก ความรู้มีความสัมพันธ์ทางบวกในระดับต่ำ ในขณะที่ทัศนคติมีความสัมพันธ์ทางบวกในระดับสูง กับความตระหนักรู้เรื่องเพศสัมพันธ์ที่ปลอดภัย อย่างมีนัยสำคัญทางสถิติที่ระดับ .01 ผลการวิจัยนี้ สามารถนำข้อมูลไปใช้ส่งเสริมความรู้และทัศนคติ เรื่องการมีเพศสัมพันธ์ที่ปลอดภัยสำหรับนักศึกษาระดับอุดมศึกษา เพื่อป้องกันการตั้งครรภ์ไม่พึงประสงค์และโรคติดต่อทางเพศสัมพันธ์ต่อไป
219,ปัจจุบัน นวัตกรรมการสร้างเสริมสุขภาพเป็นที่ต้องการอย่างมากในทางการพยาบาล โดยเฉพาะนวัตกรรมการสร้าง เสริมสุขภาพที่มีผลต่อการพัฒนาสุขภาพบุคคลทั้งในระดับชุมชนและประเทศ พยาบาลเป็นบุคลากรทีมสุขภาพที่มีบทบาทสำคัญ ในการขับเคลื่อนการสร้างเสริมสุขภาพประชาชนในระบบบริการสุขภาพทั้งระดับปฐมภูมิ ทุติยภูมิ และตติยภูมิ ควรมีความรู้ ความเข้าใจเกี่ยวกับการพัฒนานวัตกรรม และการนำกระบวนการวิจัยมาใช้ในการทดสอบประสิทธิภาพและประสิทธิผล ของนวัตกรรม บทความนี้จึงมีวัตถุประสงค์ เพื่อให้ข้อมูลแก่พยาบาลวิชาชีพเกี่ยวกับความหมายของนวัตกรรม รูปแบบของนวัตกรรม การสร้างเสริมสุขภาพ แนวทางการพัฒนานวัตกรรมการสร้างเสริมสุขภาพชุมชน โดยยกตัวอย่างนวัตกรรมการสร้างเสริมสุขภาพ สำหรับผู้ป่วยโรคเบาหวานและโรคความดันโลหิตสูงและตัวอย่างวิธีการพัฒนานวัตกรรมที่ชุมชนมีส่วนร่วม รวมทั้งปัจจัยที่มีผลต่อ ความสำเร็จของนวัตกรรม ซึ่งได้จากการทบทวนวรรณกรรมและจากประสบการณ์ของผู้เขียน ทั้งนี้ เพื่อเป็นแนวทางสำหรับพยาบาล ในการพัฒนานวัตกรรมการสร้างเสริมสุขภาพที่ตอบสนองความต้องการของชุมชนและสังคมต่อไป
220,วัตถุประสงค์ เพื่อศึกษาพฤติกรรมการซื้อและเหตุผลที่ตัดสินใจซื้อยาและอาหารที่แสดงสรรพคุณเป็นยาที่มีการ โฆษณาทางสื่อวิทยุกระจายเสียงของผู้บริโภคจังหวัดชัยภูมิ วิธีการ เป็นการศึกษาเชิงปริมาณ เก็บข้อมูลโดยการสุ่มตัวอย่าง โดยบังเอิญ ในพื้นที่ทำการศึกษา คือ บริเวณตลาดลดของทุกอำเภอในจังหวัดชัยภูมิ ช่วงเวลา 16.00-20.00 น.จำนวน 480 ตัวอย่าง ผลการศึกษา พบว่า ร้อยละ 63.96 ของกลุ่มตัวอย่างเป็นเพศหญิง ร้อยละ 28.54 มีอาชีพรับจ้างใช้แรงงาน ร้อยละ 45.63มีรายได้เฉลี่ยของครอบครัว 5.001-10 000 บาท เดือนกลุ่มตัวอย่างร้อยละ 41.25 เคยซื้อยาและอาหารที่แสดงสรรพคุณ เป็นยาที่มีการโฆษณาผ่านสื่อวิทยุกระจายเสียง และผลิตภัณฑ์ที่ซื้อมากที่สุด คือ ผลิตภัณฑ์น้ำผลไม้เพื่อสุขภาพ ร้อยละ 29.80 โดยมีวัตถุประสงค์เพื่อรักษาโรค ป้องกันโรคและบำรุงร่างกาย และคิดว่าเป็นทางเลือกอิกทางหนึ่งที่อาจล่งผลดีต่อสุขภาพ ของตน กลุ่มตัวอย่างเข้าใจว่าผลิตภัณฑ์ที่โฆษณานั้นได้รับอนุญาตให้โฆษณาได้อย่างถูกต้อง สรุปผล ผลการศึกษาในครั้งนี้ ชี้ให้เห็นว่าการพัฒนาสื่อความรู้ที่เกี่ยวข้องกับการบริโภคผลิตภัณฑ์สุขภาพ ควรตระหนักถึงเหตุผลที่ทำให้ผู้บริโภคตัดสินใจ เลือกซื้อผลิตภัณฑ์มากกว่ามุ่งเน้นที่ความรู้แต่ประการเดียว
221,วัตถุประสงค์ เพื่อศึกษาความชุกและปัจจัยที่สัมพันธ์กับภาวะซึมเศร้าในแพทย์ประจำบ้านและแพทย์ใช้ทุน คณะแพทยศาสตร์ มหาวิทยาลัยเชียงใหม่ วิธีการศึกษา เป็นการศึกษาแบบภาคตัดขวางโดยทำการศึกษาในแพทย์ประจำบ้านและแพทย์ใช้ทุนตั้งแต่เดือนมีนาคมถึงเดือนกรกฎาคม ปี พ.ศ.2563 เครื่องมือที่ใช้ คือ แบบประเมินภาวะซึมเศร้า เพื่อประเมินแบ่งกลุ่มที่มีภาวะซึมเศร้า ใช้สถิติ binary logistic regression ในการวิเคราะห์ความสัมพันธ์กับปัจจัยต่าง ๆ ที่คาดว่ามีความสัมพันธ์กับภาวะซึมเศร้า ได้แก่ ความว้าเหว่ ความเหนื่อยล้า คุณภาพการนอนหลับ ความฉลาดทางอารมณ์ และความรู้สึกเกี่ยวกับความช่วยเหลือทางสังคม ผลการศึกษา จากข้อมูลแพทย์ประจำบ้านและแพทย์ใช้ทุนทั้งหมด 201 คน พบความชุกของภาวะซึมเศร้า จำนวน 47 คน คิดเป็นร้อยละ 23.40 และพบว่าร้อยละ 6.97 มีความคิดอยากตาย ปัจจัยที่สัมพันธ์กับภาวะซึมเศร้าอย่างมีนัยสำคัญทางสถิติและค่า adjusted OR CI มีดังต่อไปนี้ ความว้าเหว่ ความรู้สึกเกี่ยวกับความช่วยเหลือทางสังคมจากบุคคลพิเศษ ความเหนื่อยล้าในการทำงานด้านการลดค่าความเป็นบุคคล และด้านความรู้สึกตนเองมีความสำเร็จลดลง ความฉลาดทางอารมณ์ด้านแรงจูงใจ ด้านความพอใจชีวิต และด้านความสุขสงบทางใจ สรุป จากการศึกษานี้พบความชุกของภาวะซึมเศร้าในแพทย์ประจำบ้านและแพทย์ใช้ทุนร้อยละ 23.40 โดยสัมพันธ์กับปัจจัยเรื่องความว้าเหว่ ความรู้สึกเกี่ยวกับความช่วยเหลือทางสังคมต่ำ และความเหนื่อยล้าในการทำงาน ส่วนปัจจัยที่อาจช่วยลดภาวะซึมเศร้าได้ ได้แก่ ความรู้สึกเกี่ยวกับความช่วยเหลือทางสังคมจากบุคคลพิเศษ ความฉลาดทางอารมณ์ด้านแรงจูงใจ ความพอใจในชีวิต และความสุขสงบทางใจ
222,ผู้ป่วยที่มีภาวะของเสียคั่งขึ้นสมองจากตับเสื่อมหน้าที่ที่ไม่สามารถควบคุมการขับถ่ายได้มีความเสี่ยงสูงต่อการเกิดแผลผื่นแดงจากการควบคุมการขับถ่ายไม่ได้ การวิจัยนี้เป็นการวิจัยกึ่งทดลอง วัตถุประสงค์เพื่อเปรียบเทียบ ผลิตภัณฑ์ปกป้องผิวหนังที่มีส่วนผสมของปิโตรลาตัมกับผลิตภัณฑ์ปกป้องผิวหนังที่มีส่วนผสมของซิงค์ออกไซด์ต่ออุบัติการณ์และระดับความรุนแรงของการเกิดแผลผื่นแดงระยะแรกในผู้ป่วยที่มีภาวะของเสียคั่งขึ้นสมองจากตับเสื่อม ที่ไม่สามารถควบคุมการขับถ่ายได้ กลุ่มตัวอย่างคือ ผู้ป่วยที่มีภาวะของเสียคั่งขึ้นสมองจากตับเสื่อมที่ไม่สามารถควบคุมการขับถ่ายได้ที่หอผู้ป่วยอายุรกรรม โรงพยาบาลระดับตติยภูมิแห่งหนึ่งในภาคใต้ จานวน 28 ราย โดยจะถูกสุ่มเข้ากลุ่มเปรียบเทียบและกลุ่มทดลอง กลุ่มละ 14 ราย ด้วยวิธีการสุ่มอย่างง่าย กลุ่มเปรียบเทียบใช้ผลิตภัณฑ์ปกป้องผิวหนังที่มีส่วนผสมของปิโตรลาตัมและกลุ่มทดลองใช้ผลิตภัณฑ์ปกป้องผิวหนังที่มีส่วนผสมของซิงค์ออกไซด์ ทาเคลือบผิวหนัง เก็บข้อมูลโดยใช้แบบบันทึกข้อมูลทั่วไปของผู้ป่วย แบบบันทึกข้อมูลทางคลินิก แบบประเมินความ เสี่ยงต่อการเกิดแผลกดทับของบราเดน และแบบประเมินแผลผื่นแดงจากการควบคุมการขับถ่ายไม่ได้โดยใช้แบบประเมิน Incontinence Associated Dermatitis Intervention Tool IADIT เครื่องมือที่ใช้ในการศึกษาทั้งหมด ผ่านการตรวจสอบความตรงตามเนื้อหาโดยผู้ทรงคุณวุฒิจำนวน 3 ท่าน และแบบประเมิน IADIT ผ่านการทดสอบความเที่ยงโดยการหาความเท่าเทียมกันของการสังเกตได้ค่าความสอดคล้องของค่าคะแนนในการวัดซ้ำเท่ากับ 1 ทดสอบสมมติฐานการวิจัยด้วยสถิติ Chi-square และ Mann-Whitney U-test ผลการศึกษา พบว่าอุบัติการณ์และ ระดับความรุนแรงของแผลผื่นแดงระยะแรกในกลุ่มเปรียบเทียบสูงกว่ากลุ่มทดลองอย่างมีนัยสำคัญทางสถิติ 0.05 และ p-value 0.001 ตามลำดับ สรุปการใช้ผลิตภัณฑ์ปกป้องผิวหนังที่มีส่วนผสมของซิงค์ออกไซด์ทาเคลือบผิวหนังในผู้ป่วยที่มีความเสี่ยงสูงต่อการเกิดแผลผื่นแดงจากการควบคุมการขับถ่ายไม่ได้ สามารถลดอุบัติการณ์และระดับความรุนแรงของแผลผื่นแดงระยะแรกได้
223,การวิจัยเชิงบรรยายนี้มีวัตถุประสงค์เพื่อศึกษาถึง 1 ระดับความเข้มแข็งในการมองโลก แรงสนับสนุน ทางสังคมและคุณภาพชีวิตของผู้ป่วยมะเร็งเต้านม และ 2 ปัจจัยทำนายคุณภาพชีวิตของผู้ป่วยมะเร็งเต้านม ภายหลังการรักษาโดยใช้กรอบแนวคิดการจัดการของดอร์ดและคณะ กลุ่มตัวอย่างที่ใช้ในการศึกษาเป็นผู้ป่วยมะเร็งเต้านมภายหลังการรักษาที่มาตรวจในโรงพยาบาลสังกัดมหาวิทยาลัยแห่งหนึ่ง จำนวน 132 คน เครื่องมือที่ใช้ในการเก็บข้อมูล ได้แก่ 1 แบบสอบถามข้อมูลส่วนบุคคล โรค การรักษา อาการข้างเคียงและผลกระทบจากอาการข้างเคียง 2 แบบสอบถามความเข้มแข็งในการมองโลก ฉบับย่อของแอนโตนอฟสกี แปลเป็นภาษาไทยโดย สมจิต หนุเจริญกุลและคณะ แบบสอบถามแรงสนับสนุนทางสังคมของโทลจาโมและเฮนติเนน แปลเป็นภาษาไทยโดยสิริรัตน์ ลีลาจรัส และ 4 แบบสอบถามคุณภาพชีวิตฉบับภาษาไทยของเซลลา ได้รับอนุญาติให้ใช้เครื่องมือจาก FACIT. Org วิเคราะห์ข้อมูลโดยใช้สถิติบรรยายและวิเคราะห์ปัจจัยทำนายโดยใช้สถิติถดถอย ผลการวิจัยพบว่า กลุ่มตัวอย่างมีอายุเฉลี่ย 56.5 ปี มีปัญหาทางเศรษฐกิจจำนวน 91 คน ร้อยละ68.9 มีการรบกวนจากอาการข้างเคียงมีค่ามัธยฐานเท่ากับ 1 และช่วงเวลาภายหลังการรักษาเฉลี่ย 6.3 ปี มีค่ามัธยฐานเท่ากับ 5 ค่าเฉลี่ยของความเข้มแข็งในการมองโลก แรงสนับสนุนทางสังคม และคุณภาพชีวิต อยู่ในระดับสูงทั้ง 3 ตัวแปร ผลการศึกษาปัจจัยทำนายคุณภาพชีวิตของผู้ป่วยมะเร็งเต้านมภายหลังการรักษา พบว่า ความเข้มแข็งในการมองโลก แรงสนับสนุนทางสังคม กลุ่มอายุ และภาวะสภาพเศรษฐกิจ โดยตัวแปรทั้ง 4 ตัวแปรสามารถร่วมกันทำนายได้ร้อยละ 44 ส่วนตัวแปรที่ไม่สามารถทำนายคุณภาพชีวิตในการศึกษาครั้งนี้ ได้แก่ ภาวะการรบกวนจากอาการข้างเคียงและช่วงเวลาภายหลังการรักษา ผลการวิจัยสามารถนำไปใช้ในการส่งเสริมความเข้มแข็งในการมองโลกและแรงสนับสนุนทางสังคมโดยเฉพาะในบุคคลที่มีอายุน้อยกว่าหรือเท่ากับ 50 ปีหรือผู้ที่มีปัญหาทางเศรษฐกิจ เพื่อเพิ่มคุณภาพชีวิตให้กับผู้ป่วยมะเร็งเต้านมภายหลังการรักษาต่อไป
224,บทคัดย่อ การฟื้นฟูสมรรถภาพผู้ป่วยโรคหลอดเลือดสมอง คือการส่งเสริมการทำหน้าที่และพัฒนาคุณภาพชีวิตของผู้ป่วยให้ดีขึ้น จากการทบทวนวรรณกรรมพบว่า โปรแกรมการฟื้นฟูสมรรถภาพผู้ป่วยโรคหลอดเลือดสมองที่บ้านพบว่ามีจำนวนน้อย การวิจัยกึ่งทดลองแบบสองกลุ่มเปรียบเทียบครั้งนี้ กลุ่มตัวอย่าง คือ ผู้ป่วยโรคหลอดเลือดสมองตีบที่จำหน่ายกลับบ้านจากโรงพยาบาลพหลพลพยุหเสนา และอาศัยอยู่ในจังหวัดกาญจนบุรี โดยการสุ่มตัวอย่างแบบง่าย จำนวน 48 ราย ซึ่งได้รับคัดเลือกเข้ากลุ่มทดลองและกลุ่มควบคุม กลุ่มละ 24 ราย กลุ่มทดลองได้รับกิจกรรมการดูแลตามโปรแกรมฯ จำนวน 12 สัปดาห์ แบ่งเป็น 3 ระยะ คือ ระยะที่ 1 ประเมินความต้องการของผู้ป่วยแต่ละรายอย่างครอบคลุมและการวางแผนการฟื้นฟูฯ ระยะที่ 2 การฟื้นฟูสมรรถภาพที่บ้านรายบุคคล ระยะที่ 3 การติดตามดูแลต่อเนื่อง ส่วนกลุ่มควบคุมได้รับการดูแลตามปกติจากบุคลากรทางสุขภาพ เครื่องมือที่ใช้ คือ แบบประเมินกิจวัตรประจำวัน แบบสอบถามการรับรู้ภาวะสุขภาพ และแบบสอบถามคุณภาพชีวิต ผู้วิจัยเก็บรวบรวมข้อมูลจำนวน 4 ครั้ง คือ ก่อนการทดลอง ขณะทดลองในสัปดาห์ที่ 4 และ 8 และหลังการทดลองในสัปดาห์ที่ 12 วิเคราะห์ข้อมูลโดยใช้สถิติเชิงพรรณนาและการวัดความแปรปรวนซ้ำพหุคูณ หลังการทดลอง 12 สัปดาห์ พบว่า กลุ่มทดลองมีผลลัพธ์ทางสุขภาพโดยรวม การทำหน้าที่ การรับรู้ภาวะสุขภาพ และคุณภาพชีวิตที่เกี่ยวข้องกับสุขภาพ สูงกว่ากลุ่มควบคุมอย่างมีนัยสำคัญทางสถิติ และพบว่ากลุ่มทดลองมีผลลัพธ์ทางสุขภาพโดยรวมดีกว่ากลุ่มควบคุม เมื่อวัดซ้ำในสัปดาห์ที่ 4 8 และ 12 นอกจากนี้เมื่อทดสอบการมีปฏิสัมพันธ์ระหว่างกลุ่มและเวลาพบว่า กลุ่มทดลองมีผลลัพธ์ทางสุขภาพโดยรวมสูงกว่ากลุ่มควบคุม ผลที่ได้จากการศึกษาครั้งนี้แสดงให้เห็นถึงประโยชน์ของโปรแกรมการพยาบาล ในการฟื้นฟูสมรรถภาพที่บ้านหลังจากจำหน่ายออกจากโรงพยาบาล ซึ่งพยาบาลและบุคลากรด้านสุขภาพสามารถนำไปเป็นแนวทางในการส่งเสริมการดูแลที่บ้านสำหรับผู้ป่วยโรคหลอดเลือดสมองตีบอย่างมีประสิทธิภาพได้
225,ตรีผลาประกอบด้วยผลของสมุนไพร 3 ชนิด ได้แก่ สมอไทย สมอพิเภก และมะขามป้อม สารสกัดตรีผลามีรายงานฤทธิ์ต้านออกซิเดชัน ยับยั้งการสร้างเม็ดสีเมลานิน และยับยั้งการทำงานของเอนไซม์คอลลาจิเนส วัตถุประสงค์ของการวิจัยนี้เพื่อพัฒนาตำรับเซรั่มตรีผลา ศึกษาประสิทธิภาพและการระคายเคืองผิวหนังของการใช้เซรั่มตรีผลาทางผิวหนังในอาสาสมัครสุขภาพดี วิธีดำเนินการวิจัย ศึกษาปริมาณฟีนอลิครวมของสารสกัดเอทานอลของตรีผลาด้วยวิธีโฟลิน-ไซโอแคลทู ศึกษาฤทธิ์ต้านออกซิเดชันของสารสกัดตรีผลาด้วยวิธีดีพีพีเอช จากนั้นพัฒนาตำรับเซรั่มตรีผลาและศึกษาความคงตัวทั้งทางกายภาพและทางเคมีของตำรับที่พัฒนาขึ้น ศึกษาประสิทธิภาพของตำรับเซรั่มตรีผลา 3 ความแรง 1.0 และ 5.0 โดยน้ำหนัก และเซรั่มเบสหลังใช้ผลิตภัณฑ์เป็นเวลา 30 วันด้วยเครื่องวัดพารามิเตอร์ทางผิวหนัง Multi-probe Adapter และ Skin Visiometer ในอาสาสมัครสุขภาพดีจำนวน 31 คน และติดตามอาการแพ้ระคายเคืองผิวหนังของอาสาสมัครตลอดระยะเวลาที่ใช้ผลิตภัณฑ์ ผลการวิจัย สารสกัดตรีผลามีปริมาณฟีนอลิครวมเท่ากับ 0.75 0.02 มิลลิกรัมสมมูลของกรดแกลลิคต่อมิลลิกรัมของสารสกัด และความเข้มข้นของสารสกัดตรีผลาที่มีประสิทธิภาพยับยั้งอนุมูลอิสระได้ร้อยละ 50 เท่ากับ 50.89 mL ตำรับเซรั่มตรีผลาที่ความแรง 1 และ 5 โดยน้ำหนักสามารถลดปริมาณเม็ดสีเมลานินที่ผิวหนังได้หลังใช้ผลิตภัณฑ์ 30 วันอย่างมีนัยสำคัญทางสถิติเมื่อเทียบกับเซรั่มเบส อย่างไรก็ตามการใช้เซรั่มตรีผลาติดต่อกัน 30 วัน ยังไม่เห็นผลการลดเลือนริ้วรอยหรือการเพิ่มความเรียบเนียนของผิวหนัง การศึกษาความปลอดภัยในอาสาสมัครพบว่าไม่มีอาสาสมัครคนใดเกิดการแพ้ระคายเคืองผิวหนัง สรุปผลการวิจัย ตำรับเซรั่มจากสารสกัดตรีผลาที่พัฒนาขึ้นที่มีความแรง 1.0 และ 5.0 โดยน้ำหนักมีประสิทธิภาพในการลดปริมาณเม็ดสีเมลานิน และไม่ก่อให้เกิดการระคายเคืองผิวหนังหลังใช้ไป 30 วัน
226,ความสำคัญ แอลกอฮอล์เพื่อสุขอนามัยสำหรับมือที่มีคุณภาพเป็นสิ่งจำเป็นอย่างยิ่งสำหรับผู้บริโภคในสถานการณ์แพร ระบาดของโรคติดเชื้อไวรัสโคโรนา 2019 ซึ่งโรงพยาบาลสนามชัยเขตได้รับบริจาคมาเป็นจำนวนมาก วัตถุประสงค์ เพื่อศึกษาคุณภาพของเครื่องสำอางที่มีส่วนผสมของแอลกอฮอล์เพื่อสุขอนามัยสำหรับมือที่โรงพยาบาลสนามชัยเขต จังหวัดฉะเชิงเทรา ได้รับบริจาคในช่วงสถานการณ์ระบาดของเชื้อไวรัส โคโรนา 2019 วิธีการวิจัย การวิจัยนี้เป็นการศึกษาเชิงปริมาณย้อนหลังระหว่างวันที่ 1 มิถุนายน ถึง 30 พฤศจิกายน 2563 เก็บข้อมูลฉลากและผลการทดสอบมาตรฐานแอลกอฮอล์เพื่อสุขอนามัยสำหรับมือที่ได้รับบริจาคด้วยชุดทดสอบ Q-E-S-T 3-in-1 Alcohol Test Kit จำนวน 84 ตัวอย่าง ยี่ห้อ ที่ขนาดบรรจุ 50 ถึง 1 000 ml ถูกเก็บรักษาในสถานที่ที่เหมาะสม อุณหภูมิไม่เกิน 30 C ไม่มีแสงแดดส่องถึง และไม่ถูกเปิดใช้งานก่อนการทดสอบ ซึ่งผลิตภัณฑ์ที่มีคุณภาพต้องมีคุณสมบัติครบทั้ง 3 คุณสมบัติ ได้แก่ แสดงฉลากถูกต้องตามประกาศคณะกรรมการเครื่องสำอาง เรื่องฉลากเครื่องสำอาง พ.ศ.2562 และแนวทางปฏิบัติและการแสดงฉลากเครื่องสำอางที่มีส่วนผสมของแอลกอฮอล์เพื่อสุขอนามัยสำหรับมือตั้งแต่ วันที่ 9 มีนาคม 2563 เป็นต้นไป จดแจ้งถูกต้องตามพระราชบัญญัติเครื่องสำอาง พ.ศ.2558 และ ได้มาตรฐาน คือมีความเข้มข้นของเอทิลแอลกอฮอล์มากกว่าหรือเท่ากับร้อยละ 70 โดยปริมาตร และไม่พบเมทิลแอลกอฮอล์เป็นส่วนประกอบ ผลการวิจัย พบว่ากลุ่มตัวอย่างมีคุณภาพ ร้อยละ 20.24 ไม่มีคุณภาพ ร้อยละ 73.81 และสรุปผลไม่ได้ ร้อยละ 5.95 เนื่องจากไม่ทราบความเข้มข้นของไอโซโพรพิลแอลกอฮอล์ สำหรับผลิตภัณฑ์ที่พบไม่มีคุณภาพ 54 ตัวอย่าง พบว่ามีการแสดงฉลากไม่ถูกต้อง ร้อยละ 64.29 หัวข้อบนฉลากที่ไม่ถูกต้อง 3 อันดับแรก ได้แก่ ไม่ระบุเลขที่หรืออักษรแสดงครั้งที่ผลิต ร้อยละ 68.52 ระบุเลขที่ใบรับจดไม่ถูกต้อง ร้อยละ 42.59 แสดงชื่อโรคหรือชื่อเชื้อโรคชนิดต่าง ๆ หรือข้อความที่สื่อให้เข้าใจว่าปลอดภัยจากเชื้อโรค ร้อยละ 33.33 นอกจากนั้นเมื่อตรวจสอบข้อมูลการจดแจ้งจากฐานข้อมูล พบว่า กลุ่มตัวอย่างมีสถานะใบจดแจ้งคงอยู่ ร้อยละ 69.05 จดแจ้งไม่ถูกต้องพบไม่ระบุเลขที่ใบรับแจ้ง และสวมเลขทะเบียนของผลิตภัณฑ์อื่น ร้อยละ 16.67 มีสถานะยกเลิกใบจดแจ้ง ร้อยละ 13.95 และไม่พบในฐานข้อมูลสำนักงานคณะกรรมการอาหารและยา ร้อยละ 1.19 ส่วนผลการทดสอบมาตรฐานของกลุ่มตัวอย่างพบว่าผ่านมาตรฐาน ร้อยละ 47.62 ไม่ผ่านมาตรฐาน ร้อยละ 36.90 โดยพบตัวอย่างมีความเข้มข้นของเอทิลแอลกอฮอล์น้อยกว่าร้อยละ 70 โดยปริมาตร ร้อยละ 33.33 พบเมทิลแอลกอฮอล์ซึ่งเป็นสารที่ห้ามใช้ในเครื่องสำอางเป็นส่วนประกอบ ร้อยละ 3.57 สรุป การศึกษานี้แสดงถึงปัญหาการกระจายของแอลกอฮอล์เพื่อสุขอนามัยสำหรับมือที่ไม่มีคุณภาพ ได้แก่ แสดงฉลากไม่ถูกต้อง จดแจ้งไม่ถูกต้อง ความเข้มข้นและชนิดของแอลกอฮอล์ไม่ได้มาตรฐานตามที่กฎหมายกำหนดไว้ ซึ่งไม่สามารถฆ่าเชื้อได้อย่างมีประสิทธิภาพ เป็นอันตรายต่อผู้บริโภค สะท้อนให้เห็นถึงความจำเป็นอย่างยิ่งที่จะต้องเฝ้าระวัง ตรวจสอบแอลกอฮอล์เพื่อสุขอนามัยสำหรับมือที่ได้รับบริจาคก่อนนำไปใช้
227,การวิจัยครั้งนี้เป็นการวิจัยแบบกึ่งทดลอง มีความมุ่งหมายเพื่อศึกษาผลของโปรแกรมการพัฒนาความรอบรู้ด้านสุขภาพร่วมกับแรงสนับสนุนทางสังคมต่อพฤติกรรมการป้องกันการตั้งครรภ์ของวัยรุ่นตอนต้น กลุ่มตัวอย่างนักเรียนทั้งเพศชายและเพศหญิงอายุระหว่าง 10 - 13 ปี จำนวน 96 คน แบ่งเป็นกลุ่มทดลอง 48 คน กลุ่มเปรียบเทียบ 48 คน กลุ่มทดลองได้รับโปรแกรมการพัฒนาความรอบรู้ด้านสุขภาพร่วมกับแรงสนับสนุนทางสังคม จำนวน 8 สัปดาห์ โปรแกรมการอบรมประกอบด้วย กิจกรรมการเล่นเกม การระดมสมอง การฝึกทักษะความรอบรู้ด้านสุขภาพ 6 ด้าน วิธีการป้องกันการตั้งครรภ์ การแสดงความคิดเห็นและข้อเสนอแนะจากวีดิทัศน์ การแสดงบทบาทสมมติ การนำเสนอแนวคิดของวัยรุ่นในการป้องกันการตั้งครรภ์ การศึกษาข้อมูลด้วยตนเองผ่านแอปพลิเคชันและเว็บไซต์ออนไลน์ การอภิปรายกลุ่ม การประเมินความรู้ ผลลัพธ์หลักคือพฤติกรรมการป้องกันการตั้งครรภ์ของวัยรุ่น การเก็บรวบรวมข้อมูลโดยใช้แบบสอบถามตอบด้วยตนเอง สถิติที่ใช้ในการวิเคราะห์ข้อมูล ได้แก่ ค่าร้อยละ ค่าเฉลี่ย ค่าส่วนเบี่ยงเบนมาตรฐาน ค่าสูงสุด และค่าต่ำสุด เปรียบเทียบความแตกต่างภายในกลุ่มค่าคะแนนเฉลี่ยด้วยสถิติ Paired T-Test เปรียบเทียบความแตกต่างระหว่างกลุ่มค่าคะแนนเฉลี่ยด้วยสถิติ Independent T-Test กำหนดนัยสำคัญทางสถิติที่ 0.05 และค่าความเชื่อมั่นที่ 95 ผลการศึกษาพบว่า หลังการทดลอง กลุ่มทดลองมีคะแนนเฉลี่ยด้านพฤติกรรมการป้องกันการตั้งครรภ์ในวัยรุ่นสูงกว่ากลุ่มเปรียบเทียบอย่างมีนัยสำคัญทางสถิติ 1.56 ถึง 5.78 ผลการศึกษานี้ให้ข้อเสนอแนะว่า พยาบาลหรือผู้มีหน้าที่รับผิดชอบสุขภาพวัยรุ่นควรส่งเสริมการพัฒนาความรอบรู้ด้านสุขภาพร่วมกับแรงสนับสนุนทางสังคมในวัยรุ่นตอนต้น โดยเน้นทักษะที่เกี่ยวกับการเข้าถึงข้อมูลและบริการสุขภาพ การสื่อสารเพื่อเพิ่มความเชี่ยวชาญ การรู้เท่าทันสื่อและสารสนเทศ การตัดสินใจเลือกปฏิบัติที่ถูกต้อง และการจัดการตนเอง เพื่อส่งผลให้เกิดพฤติกรรมการป้องกันการตั้งครรภ์ในวัยรุ่นที่เหมาะสม
228,ภาวะโลหิตจางจากการขาดธาตุเหล็กในเด็กอายุ 6 เดือนถึง 3 ปีเป็น ปัญหาที่พบได้บ่อยในประเทศไทยและทั่วโลก การวิจัยแบบกึ่งทดลอง ครั้งนี้มีวัตถุประสงค์เพื่อประเมินผลของโปรแกรมส่งเสริมการให้ธาตุ เหล็กต่อการมีส่วนร่วมของผู้ปกครองเพื่อป้องกันภาวะโลหิตจางในเด็ก อายุ 6 เดือนที่มารับบริการที่คลินิกเด็กดี ศูนย์สุขภาพเมือง โรงพยาบาลพุทธชินราช พิษณุโลก ระหว่างเดือนธันวาคม พ.ศ. 2564 ถึงเดือนกันยายน พ.ศ. 2565 ในกลุ่มตัวอย่าง 56 คน กลุ่มศึกษาและกลุ่ม ควบคุมกลุ่มละ 28 คน กลุ่มศึกษาได้รับโปรแกรมส่งเสริมการให้ธาตุ เหล็ก ส่วนกลุ่มควบคุมได้รับคำแนะนำแบบปกติ ศึกษาระดับการมีส่วน ร่วมของผู้ปกครอง ระดับฮีมาโตคริต และภาวะโลหิตจางของเด็ก เปรียบเทียบระหว่างกลุ่มด้วยสถิติ Chi-square และ Independent-t ผลการศึกษาพบว่ากลุ่มศึกษามีจำนวนผู้ปกครอง ที่มีส่วนร่วมระดับมากมากกว่ากลุ่มควบคุมอย่างมีนัยสำคัญทางสถิติ เด็กในกลุ่มศึกษามีระดับฮีมาโตคริตสูงกว่าในกลุ่มควบคุม อย่างมีนัยสำคัญทางสถิติ สรุปได้ว่าโปรแกรมส่งเสริมการ ให้ธาตุเหล็กช่วยเพิ่มการมีส่วนร่วมของผู้ปกครอง เพิ่มระดับฮีมาโตคริต และฮีโมโกลบินในเด็ก รวมทั้งลดจำนวนเด็กอายุ 6 เดือนที่มีภาวะโลหิต จาง
229,โรคไขมันเกาะตับ ทั้งโรคไขมันเกาะตับที่ไม่ได้เกิดจากแอลกอฮอล์ และโรคไขมันเกาะตับที่เกิดจากแอลกอฮอล์ เป็นปัญหาสุขภาพรุนแรงทั่วโลก กลไกของการเกิดโรค NAFLD และ AFLD มีความคล้ายคลึงกันโดยเริ่มจากการมีไขมันสะสมในตับจนถึงการเกิดภาวะตับอักเสบจากการมีไขมันพอกที่ตับ ภาวะตับแข็ง และมะเร็งตับ เป็นที่น่าสนใจที่ทั้ง NAFLD และ AFLD เป็นโรคที่มักเกิดร่วมกับโรคอื่น ได้แก่ โรคหลอดเลือดหัวใจและมะเร็ง จากอุบัติการณ์ที่เพิ่มมากขึ้นของ NAFLD ในปัจจุบันจึงมีความพยายามพัฒนาทั้งการป้องกันและการรักษา ถึงแม้ว่าจะมีการศึกษาอย่างมากแต่ความรู้เกี่ยวกับกลไกการเกิด NAFLD ยังคงไม่สมบูรณ์ ทฤษฎี การโจมตีสองครั้ง โดยการโจมตีครั้งแรกเกิดจากรูปแบบการใช้ชีวิตทั่วไปที่นิยมบริโภคอาหารไขมันสูง ภาวะอ้วนและโรคเบาหวาน ตามด้วยการโจมตีครั้งที่สองจากการที่ตับมีความไวต่อภาวะอักเสบมากขึ้นนั้นได้กลายเป็นทฤษฎีที่ล้าสมัยแล้ว ปัจจุบันจึงเป็นทฤษฎี การโจมตีหลายครั้ง ซึ่งเกิดจากหลายปัจจัย รวมถึงปัจจัยต่างๆ ที่เหนี่ยวนำ NAFLD ได้แก่ ภาวะเบาหวาน ฮอร์โมนที่หลั่งจากเนื้อเยื่อไขมัน ปัจจัยโภชนาการ แบคทีเรียในลำไส้ และปัจจัยทางพันธุกรรมและเหนือพันธุกรรม ในขณะที่ AFLD นั้นมีสาเหตุหลักจากการดื่มแอลกอฮอล์ในปริมาณมาก ก่อให้เกิดการทำลายตับโดยตรงจากสารเฮปาโตท็อกซิน 1 ร่วมกันกับปัจจัยก่อโรคตับอื่น ๆ รวมถึงโรคไวรัสตับอักเสบและ NAFLD โมเดลสัตว์ทดลองของ NAFLD อาจแบ่งออกเป็นสองประเภท ได้แก่ ประเภทที่เกิดจากการกลายพันธุ์ และประเภทที่เกิดจากการเหนี่ยวนำด้วยอาหารหรือยา โมเดลหนูถีบจักรที่ขาดเลปติน หรือไม่ตอบสนองต่อเลปติน และโมเดลหนูที่ขาดเมไธโอนีน โคลีนในอาหาร เป็นโมเดลที่นิยมใช้ในงานวิจัยจำนวนมาก ส่วนการทำลายยีนเป้าหมายและการใช้อาหารที่มีสารอาหารสูงในการเหนี่ยวนำ NAFLD เป็นโมเดลที่กำลังได้รับความสนใจมากขึ้น เนื่องจากนักวิจัยต้องการลดช่องว่างความแตกต่างระหว่างโมเดลสัตว์ทดลองและกลไกการเกิดโรคในมนุษย์ ส่วนโมเดลที่ใช้ในการศึกษา AFLD มีในสัตว์หลายประเภท ตั้งแต่ลิง หมูแคระ และสัตว์ฟันแทะ อย่างไรก็ตาม โมเดลสัตว์ฟันแทะในการศึกษาโรค AFLD อาทิ หนูถีบจักรที่ถูกตัดยีนออก ช่วยเพิ่มความจำเพาะในการทดสอบสมมุติฐานกลไกการเกิดโรค จากโมเดลเหล่านี้ทำให้มีรายงานทฤษฎีใหม่ๆ ที่น่าจะเป็นไปได้ในการอธิบายกลไกการเกิดโรค NAFLD และ AFLD อย่างไรก็ตาม แม้ว่าจะมีความก้าวหน้าอย่างมากในความรู้เกี่ยวกับกลไกการเกิดโรคจากการศึกษาด้วยโมเดลเหล่านี้ ก็ยังคงจำเป็นต้องศึกษาเพิ่มเติมต่อไปเพื่อให้สามารถอธิบายกลไกการเกิดโรคได้ชัดเจนและจำเพาะยิ่งขึ้น เพื่อการพัฒนาวิธีการรักษาโรค NAFLD และ AFLD ต่อไป
230,การดำเนินงานคุ้มครองผู้บริโภค บ้านวัดโรงเรียนโรงพยาบาล โดยกลุ่มบุคคลในพื้นที่จังหวัดลำปางเป็นตัวแทนในเขตพื้นที่ภาคเหนือของประเทศไทยที่ดำเนินโครงการนำร่องในรูปแบบโครงการชุมชนสุขภาพดีในชุมชน ป่าเหียงชุมชนตำบลสบเต๋ยชมพูเขตเทศบาลนครลำปางและตัวแทนชุมชน 13 อำเภอรวมทั้งหมด 26 ชุมชนโดยมุ่งหวังให้เกิดการพัฒนา ้มครองผู้บริโภคฯ ให้มีความเข้มแข็งการวิจัยครั้งนี้เป็นการวิจัยเชิงคุณภาพมีวัตถุประสงค์ 1 ถอดบทเรียนผลการดำเนินงานคุ้มครองผู้บริโภคฯ โดยเครือข่ายบวรร. ในด้านผลลัพธ์การดำเนินงานและ 2 การนำเสนอจากการดำเนินการคุ้มครองผู้บริโภคโดยเครือข่าย บวร.ร. ผลการศึกษาพบว่า 1 ชุมชนที่มีความรู้ในเรื่องการใช้ผลิตภัณฑ์เพื่อสุขภาพและการป้องกันอย่างถูกต้องสามารถปกป้องสิทธิผู้บริโภคได้ด้วยตนเอง ชุมชนการตรวจสอบฉลากผลิตภัณฑ์หมายเลขอย. ผ่านเว็บไซต์หรือมือถือของสำนักงานคณะกรรมการอาหารและยาการตรวจสอบการปนเปื้อนของยาในโรงพยาบาล ผลิตภัณฑ์โบราณวัตถุที่น่าสงสัยด้วยชุดทดสอบเบื้องต้น 2 บุคคลในการดำเนินการคุ้มครองผู้บริโภคโดยเครือข่าย บวร.ร. จังหวัดลำปางเกิน 2.1 คนในชุมชนสามารถรับรู้ความรู้และประสบการณ์ในการปกป้องคุ้มครองผู้คนในชุมชนผ่านการประชุมอบรมและผลงานที่ดี 2.2 เกิดการสร้างเครือข่ายชุมชนที่เข้มแข็งทั้งในและนอกองค์กร และหน่วยงานภาครัฐในเรื่องการดำเนินงานและงบประมาณ 2. ข้อเสนอแนะควรขยายผลการสร้างเครือข่ายบวร. ร. ที่เข้มแข้งและการสร้างสภาพแวดล้อมในชุมชนเพื่อเป็นแหล่งเรียนรู้และต่อยอดการสร้างนวัตกรรมเพื่อสุขภาพและการบริโภคที่ถูกต้องเช่นการมีศูนย์รับเรื่องของชุมชนการมีส่วนร่วมในชุมชนเพื่อขยายผลไปสู่การดำเนินการ งานในระยะต่อไป
231,บทนำ โรคหนองในเยื่อหุ้มปอดเป็นโรคที่พบได้บ่อยหลังจากเกิดปอดอักเสบซึ่งวิธีการรักษามีทั้งวิธีการผ่าตัดระบายหนอง และการรักษาด้วยการระบายหนองแบบไม่ผ่าตัด ทั้งนี้การเลือกวิธีการรักษาขึ้นอยู่กับปัจจัยทางด้านผู้ป่วย และด้านพยาธิสภาพในปอด วิธีการศึกษา ผู้วิจัยได้ทำการเก็บข้อมูลผลการรักษาโดยเก็บข้อมูล ในโรงพยาบาลเจ้าพระยายมราช ตั้งแต่วันที่ 1 มกราคม 2561 ถึง 31 ธันวาคม 2564 โดยเปรียบเทียบการผ่าตัดกับการระบายหนองแบบไม่ผ่าตัดร่วมกับการให้ยาสลายไฟบริน โดยผลลัพธ์หลักคือ จำนวนวันในการนอนโรงพยาบาลหลังผ่าตัด ผลลัพธ์รองคือ ความสำเร็จของการผ่าตัด จำนวนวันที่ต้องใช้ออกซิเจนหลังผ่าตัด จำนวนวันที่มีไข้หลังผ่าตัด อัตราการเกิดภาวะแทรกซ้อนหลังทำหัตถการ การเสียชีวิต วิเคราะห์โดยใช้ Unpaired T-test และ Chi-Square test ผลการศึกษา จากการศึกษาพบว่าการผ่าตัดลดเวลาการนอนโรงพยาบาลได้ 3.74 วัน p ความสำเร็จของหัตถการ จำนวนวันที่ต้องใช้ออกซิเจน จำนวนวันที่มีไข้ อัตราการเกิดภาวะแทรกซ้อน การเสียชีวิต ความสำเร็จของการทำหัตถการ ไม่มีความแตกต่างกันอย่างมีนัยสำคัญทางสถิติ สรุป การผ่าตัดลอกเยื่อหุ้มปอด สามารถลดระยะเวลานอนโรงพยาบาลหลังผ่าตัดได้เปรียบเทียบกับการรักษาด้วยการใส่สายระบายร่วมกับให้ยาสลายไฟบรินแต่ไม่สามารถแสดงความแตกต่างของเวลาการให้ออกซิเจน ไข้ ความสำเร็จของหัตถการ การเสียชีวิตได้ จากการศึกษานี้แนะนำให้ผ่าตัดลอกเยื่อหุ้มปอดเป็นอันดับแรกในผู้ป่วยที่พร้อมสำหรับผ่าตัด เพื่อลดระยะเวลาในการนอนโรงพยาบาล
232,วัตถุประสงค์ เพื่อพัฒนาระบบการปรับขนาดยาสำหรับกลุ่มผู้ป่วยในที่มีภาวะไตบกพร่อง และเปรียบเทียบร้อยละของการปรับขนาดยาที่เหมาะสมระหว่างก่อนและหลังการใช้ระบบ และประเมินผลกระทบด้านมูลค่ายา วิธีการ เป็นการศึกษาเชิงปฏิบัติการ 4 ระยะ ระยะที่ 1 ขั้นวางแผน เป็นการประชุมคณะกรรมการเภสัชกรรมและการบำบัด เพื่อกำหนดแนวปฏิบัติและบทบาทหน้าที่ของผู้เกี่ยวข้อง ระยะที่ 2 ขั้นดำเนินการ เป็นการประชุมชี้แจงแนวปฏิบัติให้แก่บุคลากรที่เกี่ยวข้องทราบ ระยะที่ 3 ขั้นเก็บข้อมูล เป็นการเก็บข้อมูลการปรับขนาดยาจากหอผู้ป่วย 4 แห่ง ได้แก่ หออายุรกรรมชาย หออายุร- กรรมหญิง หอศัลยกรรม และหอผู้ป่วยวิกฤต โดยเก็บก่อนและหลังการใช้ระบบคราวละ 3 เดือน ส่วนระยะที่ 4 ขั้นสรุปผล เป็นการสะท้อนผลการดำเนินการ และนำเสนอต่อ PTC ผลการวิจัย องค์ประกอบสำคัญของระบบการปรับขนาดยา คือ การคำนวณค่า Creatinine Clearance อัตโนมัติที่ปรากฏบนหน้าจอคอมพิวเตอร์ การกำหนดรายการยาและวิธีปรับขนาดที่เป็นแนวทางเดียวกันของโรงพยาบาล และโปรแกรม HosXp ที่ให้ข้อมูลวิธีการปรับขนาดยา ในภาพรวมพบว่า การปรับขนาดยาอย่างเหมาะสมในผู้ป่วยที่มีภาวะไตบกพร่องเมื่อคิดตามขนานยาเพิ่มขึ้นอย่างมีนัยสำคัญจากร้อยละ 65.67 เป็น 72.58 และมีสัดส่วนเพิ่มขึ้นในทุกหอผู้ป่วยดังนี้ หอผู้ป่วยวิกฤตเพิ่มจากร้อยละ 49.4 เป็น 62.9 หออายุรกรรมหญิงเพิ่มจากร้อยละ 69.8 เป็น 72.2 หออายุรกรรมชายเพิ่มจากร้อยละ 69.8 เป็น 74.9 และหอศัลยกรรมเพิ่มจากร้อยละ 59.7 เป็น 74.9 หลังการใช้ระบบพบรายการยาที่ยังปรับขนาดยาไม่เหมาะสมบ่อยที่สุด 3 อันดับแรก คือ colchicine tablet 0.6 mg ceftazidime injection 1 g และ glipizide tablet 5 mg มูลค่ายาที่สูญเสียจากการปรับขนาดยาไม่เหมาะสม ลดลงจากร้อยละ 24.5 เป็น 17.2 สรุป ระบบที่พัฒนาขึ้นนี้มีประสิทธิภาพในการเพิ่มความเหมาะสมของการใช้ยาในผู้ป่วยไตบกพร่อง
233,การวิจัยครั้งนี้ เป็นการวิจัยเชิงปริมาณ มีวัตถุประสงค์เพื่อ พัฒนาสื่อมัลติมีเดียแอนิเมชันที่ได้สอดแทรกคติสอนใจให้รู้ถึงคุณค่าในเรื่องความตรงต่อเวลาการดำเนินชีวิตประจำวันและการทำงานและนำผลที่ได้จากแบบประเมินเรื่องความตรงต่อเวลาที่ได้มาปรับปรุงแก้ไขเพื่อพัฒนาผลงานอื่น ๆต่อไป โดยกำหนดกลุ่มประชากรเป็นกลุ่มนักศึกษา อายุ 18 - 22 ปี กำลังศึกษาในระดับปริญญาตรี กลุ่มตัวอย่างคือตัวแทนนักศึกษาชั้นปีที่ 1 4 จากแต่ล่ะคณะภายในมหาวิทยาลัยอีสเทิร์นเอเชีย จำนวนทั้งสิ้น 33 คน เก็บข้อมูลโดยใช้แบบสอบถามให้กลุ่มตัวอย่างทำหลังจากดูแอนิเมชั่นแล้วจากนั้นใช้ โปรแกรม SPSS ในการประมวลผลข้อมูล ผลการวิจัยสรุปได้ดังนี้ ผู้ชมส่วนมากร้อยละ 24.2 4มีความเข้าใจเรื่อง ความตรงต่อเวลา หลังดูแอนิเมชันว่า การตรงต่อเวลาเป็นสิ่งสำคัญ ส่วนต่อมาผู้ชมส่วนมากร้อยละ 36.36 มีข้อคิดที่ได้จากเรื่องนี้ว่า การตรงต่อเวลาเป็นสิ่งสำคัญกว่าสิ่งใดส่วนต่อมาผู้ชมส่วนมากร้อยละ 30.3 นำข้อคิดมาปรับใช้ในชีวิตประจำวันในเรื่องมีความตรงต่อเวลามากขึ้น ส่วนต่อมาผู้ชมส่วนมากร้อยละ 27.27 แสดงข้อคิดเห็นเกี่ยวกับความพึงพอใจในเนื้อเรื่องว่า ยังงงกับการดำเนินเรื่องอยู่ ส่วนต่อมาผู้ชมส่วนมากร้อยละ 27.27 แสดงข้อคิดเห็นเกี่ยวกับความพึงพอใจเรื่องการเคลื่อนไหวว่า มีความเป็นธรรมชาติ ส่วนต่อมาผู้ชมส่วนมากร้อยละ 33.33 แสดงข้อคิดเห็นเกี่ยวกับความพึงพอใจเรื่องสีของตัวละครว่า สวยคมชัด ส่วนต่อมาผู้ชมส่วนมากร้อยละ 51.51 แสดงข้อคิดเห็นเกี่ยวกับความพึงพอใจเรื่องการแสดงออกทางอารมณ์และท่าทางว่ามีความสื่ออารมณ์
234,ภูมิหลัง การหายใจหอบมีเสียงหวีดในเด็กเล็กเป็นปัญหาที่พบบ่อย แนวทางการรักษาในปัจจุบันแนะนำให้ใช้ยาพ่นแบบต่อเนื่อง 2 3 เดือน แต่อาจมีปัญหาเมื่อนำมาใช้ในบริบทของโรงพยาบาลชุมชน มีรายงานว่าการใช้ยาพ่นสเตียรอยด์แบบไม่ต่อเนื่องก็มีประสิทธิภาพในการป้องกันอาการหอบได้ไม่แตกต่างกัน วัตถุประสงค์ เพื่อศึกษาจำนวนครั้งการเข้ารับการรักษาที่ห้องฉุกเฉินและการนอนโรงพยาบาลของผู้ป่วยเด็กอายุ 5 ปีที่หายใจหอบมีเสียงหวีด เปรียบเทียบระหว่างก่อนและหลังใช้ยาบูดีโซนายด์พ่นป้องกันแบบไม่ต่อเนื่อง วัสดุและวิธีการ เป็นการศึกษาแบบ retrospective cohort study ในผู้ป่วยเด็กอายุ 5 ปี ที่มารับการรักษาที่ รพ.เถิน ตั้งแต่ 1 ม.ค.2557 31 ธ.ค. 2562 ด้วยอาการ early wheezer และเข้าเกณฑ์พิจารณาให้ได้รับ therapeutic trial โดยผู้ป่วยได้รับการรักษาโดยการใช้ยาพ่นบูดีโซนายด์ชนิด metered dose inhaler ผ่านกระบอกพ่นยาชนิดไม่มีวาล์ว 200 400 mcg เช้า-เย็น เฉพาะในวันที่มีอาการหรือสัมผัสกับสิ่งกระตุ้นเป็นเวลา 7 วันหรือจนกว่าอาการป่วยหรือสิ่งกระตุ้นหมดไปแล้ว 2 วัน บันทึกข้อมูลทั่วไป จำนวนครั้งของการกำเริบของอาการหอบที่ต้องมาห้องฉุกเฉินหรือนอนโรงพยาบาล ระยะห่างระหว่างการหอบที่มีอาการรุนแรงแต่ละครั้ง เป็นเวลา 1 ปีก่อนและหลังการรักษา เปรียบเทียบด้วยสถิติ Mann-Whitney U test และ exact probability test ผลการศึกษา มีผู้ป่วย 55 ราย เป็นเพศชาย 35 ราย ร้อยละ 63.6 อายุเฉลี่ย 36.7 14.5 เดือน พิสัย 12 อายุเฉลี่ยที่เริ่มมีอาการหอบ 22.5 13.1 เดือน พิสัย 5 ก่อนและหลังการใช้ยาบูดีโซนายด์พ่นป้องกันแบบไม่ต่อเนื่อง จำนวนครั้งที่ผู้ป่วยมีอาการหอบจนต้องมาโรงพยาบาลมีค่ามัธยฐานลดลงทั้งการมาที่ห้องฉุกเฉิน ครั้ง ปี ตามลำดับ และการนอนโรงพยาบาล ครั้ง ปี ตามลำดับ ระยะห่างระหว่างการหอบที่รุนแรงแต่ละครั้งนานขึ้น วัน ตามลำดับ สรุป การใช้ยาบูดีโซนายด์พ่นป้องกันแบบไม่ต่อเนื่องในผู้ป่วยเด็กอายุไม่เกิน 5 ปี ช่วยลดจำนวนครั้งของการหอบหายใจมีเสียงหวีดที่ต้องมารับการรักษาที่โรงพยาบาลได้ทั้งที่ห้องฉุกเฉินและการนอนโรงพยาบาล
235,วัตถุประสงค์ เพื่อศึกษาพฤติกรรมความร่วมมือในการใช้ยาโรคความดันโลหิตสูงหรือยาโรคเบาหวานชนิดที่ 2 รวมถึงยาโรคเรื้อรังอื่น ๆ ที่ผู้ป่วยใช้ ปัจจัยที่เกี่ยวข้องกับพฤติกรรมการใช้ยาดังกล่าว รวมถึงปัญหาและอุปสรรคจากการใช้ยาของผู้ป่วยสูงอายุโรคความดันโลหิตสูงหรือเบาหวานชนิดที่ 2 ในเทศบาลเมืองคอหงส์ วิธีการ การศึกษานี้เป็นการวิจัยแบบผสมวิธีใน 2 ระยะ ระยะที่ 1 เป็นการศึกษาเชิงปริมาณใช้รูปแบบการวิจัยพรรณนาภาคตัดขวางในผู้ป่วยโรคเรื้อรังที่ศูนย์บริการสุขภาพปฐมภูมิ โรงพยาบาลสงขลานครินทร์ 205 ราย การศึกษาเก็บข้อมูลเกี่ยวกับอาการทางคลินิก ความร่วมมือในการใช้ยาสำหรับชาวไทย วัดด้วย Medication Adherence Scale in Thais หรือ MAST และความแตกฉานด้านสุขภาพ วัดด้วย หรือ Thai Health Literacy Assessment Using Word List with Extended Questions to Test Comprehension ระยะที่ 2 เป็นการวิจัยเชิงคุณภาพโดยสัมภาษณ์เชิงลึกจากผู้ป่วยจำนวน 7 ราย ด้วยแบบสัมภาษณ์กึ่งโครงสร้าง ผลการวิจัย ผู้เข้าร่วมการวิจัยมีความร่วมมือในการใช้ยาเหมาะสม 185 ราย ร้อยละ 90.24 ตัวอย่างสามารถควบคุมโรคความดันโลหิตได้จำนวน 142 ราย ร้อยละ 74.75 และควบคุมโรคเบาหวานชนิดที่ 2 ได้จำนวน 32 ราย ร้อยละ 39.02 เกิดเหตุการณ์ไม่พึงประสงค์จากยา ร้อยละ 2.45 ปัญหาอุปสรรคจากการใช้ยา คือ อาการไม่พึงประสงค์จากยา กิจกรรมและมื้ออาหารไม่สอดคล้องกับการใช้ยา และทัศนคติเชิงลบต่อการใช้ยาและการรักษาแผนปัจจุบัน ทำให้ผู้ป่วยมีแนวโน้มเกิดความร่วมมือในการใช้ยาไม่เหมาะสม ปัจจัยสนับสนุนการใช้ยา คือ คู่สมรส ที่ช่วยเตือนให้ใช้ยาอย่างสม่ำเสมอ วิธีการใช้ยาที่สอดคล้องกับชีวิตประจำวันและมีการปรับวิธีใช้ยาให้เหมาะสมกับการใช้ชีวิต และทัศนคติเชิงบวกต่อบุคลากรทางการแพทย์ ทำให้ผู้ป่วยมีแนวโน้มร่วมมือในการใช้ยา สรุป ทัศนคติที่มีต่อการรักษาด้วยยาและบุคลากรทางการแพทย์ ความสอดคล้องระหว่างมื้อยากับวิถีชีวิต และการปรับตัวของผู้ป่วยส่งผลต่อความร่วมมือในการใช้ยา
236,ารวิจัยครั้งนี้เป็นการวิจัยกึ่งทดลอง มีวัตถุประสงค์เพื่อศึกษาประสิทธิผลของการใช้นวัตกรรมสายวัดคาดคะเนน้ำหนัก ทารกในครรภ์ร่วมกับโปรแกรมส่งเสริมโภชนาการต่อน้ำหนักที่เพิ่มขึ้นตลอดการตั้งครรภ์และน้ำหนักทารกแรกเกิดของสตรีตั้งครรภ์ ที่มีดัชนีมวลกายต่กกว่าเกณฑ์มาตรฐานก่อนตั้งครรภ์ กลุ่มตัวอย่าง คือ สตรีตั้งครรภ์ที่มีดัชนีมวลกายต่ำกว่าเกณฑ์มาตรฐานก่อนตั้ง ครรภ์ จำนวน 60 ราย แบ่งเป็นกลุ่มทดลองและกลุ่มควบคุม กลุ่มละ 30 ราย เครื่องมือที่ใช้ในการวิจัย ประกอบด้วย 1 นวัตกรรม สายวัดคาดคะเนน้ำหนักทารกในครรภ์ 2 โปรแกรมส่งเสริมโภชนาการสตรีตั้งครรภ์ที่มีดัชนีมวลกายต่ำ3 แบบสอบถามข้อมูลทั่วไป แบบบันทึกข้อมูลการตั้งครรภ์การคลอดและหลังคลอด และ4 แบบประเมินพฤติกรรมการบริโภคอาหาร วิเคราะห์ข้อมูลโดยใช้ ความถี่ ร้อยละ ค่าเฉลี่ย ส่วนเบี่ยงเบนมาตรฐาน Paired sample t-test และ Independent t-test ผลการศึกษาพบว่า หลังทดลองกลุ่มทดลองมีค่าเฉลี่ยพฤติกรรมการบริโภคอาหารสูงกว่ากลุ่มควบคุมอย่างมีนัยสำคัญ ทางสถิติที่ระดับ .05 และมีค่าเฉลี่ยน้ำหนักที่เพิ่มขึ้นตลอดการตั้งครรภ์และค่าเฉลี่ยน้ำหนักทารกแรกเกิด มากกว่ากลุ่มควบคุมอย่างมีนัยสำคัญทางสถิติที่ระดับ .05 3.124 และ t ตามลำดับ การวิจัยครั้งนี้มีข้อเสนอแนะว่า ควรสนับสนุนให้หน่วยฝากครรภ์และหน่วยงานที่เกี่ยวข้องนำนวัตกรรมสายวัดคาดคะเนน้ำหนักทารกในครรภ์ร่วมกับโปรแกรม ส่งเสริมโภชนาการ มาใช้ในการดูแลสตรีตั้งครรภ์ที่มีดัชนีมวลกายต่ำเพื่อให้มีน้ำหนักเพิ่มขึ้นตลอดการตั้งครรภ์และน้ำหนักทารกแรก เกิดอยู่ในเกณฑ์มาตรฐาน
237,บทนำ อัตลักษณ์ของบัณฑิตพยาบาลเป็นสิ่งสำคัญในการสร้างสัญลักษณ์ในการเป็นตัวตนของพยาบาลเพื่อให้เกิดภาพลักษณ์ที่ดีในวิชาชีพพยาบาล วัตถุประสงค์การวิจัย เพื่อศึกษาอัตลักษณ์ของบัณฑิตวิทยาลัยพยาบาลพระจอมเกล้า จังหวัดเพชรบุรี และ 2 เพื่อศึกษาแนวทางการพัฒนาอัตลักษณ์ของบัณฑิต ระเบียบวิธีวิจัย การวิจัยนี้เป็นวิจัยผสมผสานแบบขั้นตอนเชิงบรรยาย กลุ่มตัวอย่างเป็นผู้บังคับบัญชา ผู้ร่วมงาน และบัณฑิตวิทยาลัยพยาบาลพระจอมเกล้า จังหวัดเพชรบุรี เลือกแบบเฉพาะเจาะจง จำนวน 363 คน วิเคราะห์ข้อมูลเชิงปริมาณโดยใช้สถิติเชิงพรรณนา และค่าสัมประสิทธิ์สหสัมพันธ์ของเพียร์สัน และวิเคราะห์ข้อมูลเชิงคุณภาพโดยการวิเคราะห์เนื้อหา ผลการวิจัย พบว่า 1. คะแนนเฉลี่ยอัตลักษณ์ของบัณฑิตวิทยาลัยพยาบาลพระจอมเกล้า จังหวัดเพชรบุรี อยู่ในระดับมาก ความคิดเห็นของผู้บังคับบัญชา ผู้ร่วมงาน และบัณฑิตเกี่ยวกับอัตลักษณ์ของบัณฑิตโดยรวมไม่มีความแตกต่างกัน ปัจจัยได้แก่ เจตคติต่อวิชาชีพพยาบาล แรงจูงใจใฝ่สัมฤทธิ์ รูปแบบการเรียนการสอน และสภาพแวดล้อมในการเรียน มีความสัมพันธ์กับอัตลักษณ์ของบัณฑิต .572 และ .371 ตามลำดับ อย่างมีนัยสำคัญทางสถิติที่ระดับ .01 2. แนวทางการพัฒนาอัตลักษณ์ของบัณฑิตควรมี 1 กำหนดนโยบายวางบันไดบูรณาการรายชั้นปีและสนับสนุนการเรียนรู้ตลอดชีวิต 2 จัดการเรียนการสอนตามยุคสมัยของนักศึกษาสู่ผู้นำในการเปลี่ยนแปลง 3 จัดกิจกรรมวิทยาลัยคุณธรรมอย่างต่อเนื่องและสร้างความภาคภูมิใจต่อวิชาชีพ 4 ส่งเสริมครูต้นแบบ 5 จัดวัฒนธรรมองค์กรสร้างความสุข และการจัดการความรู้ สรุปผล ผลการวิจัยนำไปพัฒนาแนวทางในการพัฒนาอัตลักษณ์ของบัณฑิตพยาบาล ข้อเสนอแนะ ควรมีการพัฒนาอัตลักษณ์ของบัณฑิตพยาบาล โดยมีการส่งเสริมเจตคติต่อวิชาชีพพยาบาลและแรงจูงใจใฝ่สัมฤทธิ์จากกิจกรรมเสริมหลักสูตรร่วมกับรุ่นพี่รุ่นน้อง และการจัดการเรียนการสอนที่ผู้เรียนมีส่วนร่วมในกิจกรรมที่เรียนรู้ในชุมชนและสถานการณ์จริงอย่างต่อเนื่อง ส่งผลให้เกิดบัณฑิตพยาบาลที่มีคุณภาพสู่ชุมชนที่แท้จริง
238,บทคัดย่อ วัตถุประสงค์ของการทดลองนี้คือเพื่อสืบค้นความเกี่ยวข้องของการเสริมฮอร์โมนโซมาโตโทรปินที่สังเคราะห์ด้วยวิธีรีคอมไบแนนท์ ในลักษณะยาวนานต่อการธำรงดุลของกรดและด่างในโคนมพันธุ์ผสมภายใต้ภาวะอากาศร้อนชื้นของประเทศไทย โคนมพันธุ์ผสมท้องแรก 2 กลุ่ม กลุ่มละ 5 ตัว ได้ถูกนำมาใช้ในการทดลองโดยได้รับ rbST หรือสารเคมีควบคุมทุก14 วันตลอดช่วงการให้ผลผลิตน้ำนม ในช่วงการทดลองมีการเก็บตัวอย่างเลือดจากโคทั้งสองกลุ่มเพื่อวัดดัชนีบ่งชี้แก๊ซในเลือด และการบันทึกปริมาณน้ำนมและการกินอาหารในแต่ละช่วงของการให้นม ผลการทดลองบ่งชี้ว่าโคนมที่ได้รับการเสริม rbST มีสภาพการธำรงดุลของกรดและด่างในเลือดที่เปลี่ยนไปเล็กน้อยในช่วงต้นถึงช่วงกลางของการให้นม จากผลการทดลองพบว่าค่าความดันย่อยของแก๊ซคาร์บอนไดออกไซด์ในเลือดแดง และความเข้มข้นของไบคาร์บอเนตในพลาสมาจากเลือดแดง ในโคกลุ่มที่ได้รับ rbSTน้อยกว่าในกลุ่มควบคุมในช่วงต้นของการให้น้ำนม ผลการทดลองที่นำเสนอในปัจจุบันนี้สามารถสรุปได้ว่าการเสริม rbST จะส่งผลกระทบต่อการธำรงดุลของกรดและด่างของร่างกาย โดยการเสริม rbST ให้แก่โคนมที่ถูกเลี้ยงภายใต้ภาวะความร้อนระดับปานกลางในลักษณะต่อเนื่องอาจจะเป็นสาเหตุให้เกิดภาวะความดันย่อยของแก๊ซคาร์บอนไดออกไซด์ต่ำเนื่องจากการหายใจในช่วงที่แม่โคให้น้ำนมสูง คำสำคัญ การธำรงดุลของกรดและด่าง โคนม การกินอาหาร โกรธฮอร์โมน น้ำนม
239,ความคลาดเคลื่อนของการสั่งใช้ยาและปัญหาของการใช้ยา Prescribing errors และ drug related problems เป็นปัญหาสำคัญที่มีผลต่อความปลอดภัยในการใช้ยาของผู้ป่วยหลอดเลือดสมอง ซึ่งมักจะเป็นผู้สูงอายุ มีภาวะแทรกซ้อน มีโรคร่วมหลายโรคและมีการใช้ยาติดต่อกันเป็นระยะเวลานาน การศึกษานี้มีวัตถุประสงค์เพื่อศึกษาและสำรวจปัจจัยที่สัมพันธ์กับความคลาดเคลื่อนของการสั่งใช้ยาและปัญหาของการใช้ยาในผู้ป่วยนอกโรคหลอดเลือดสมอง ณ โรงพยาบาลเชียงคำ โรงพยาบาลทุติยภูมิขนาด 231 เตียง ของจังหวัดพะเยา วิธีดำเนินการวิจัย การวิจัยเชิงวิเคราะห์แบบตัดขวาง โดยเก็บรวบรวมข้อมูลของใบสั่งยาผู้ป่วยนอกโรคหลอดเลือดสมองแบบย้อนหลังจากเวชระเบียนอิเล็กทรอนิกส์ ตั้งแต่วันที่ 1 ตุลาคม 2562 ถึง 30 กันยายน 2563 จำนวน 3 079 ใบสั่งยาและรายงานการเกิดอุบัติการณ์ความเสี่ยงของโรงพยาบาล วิเคราะห์ปัจจัยที่สัมพันธ์กับการเกิดความคลาดเคลื่อนของการสั่งใช้ยา โดยใช้สถิติ Multilevel logistic regression เพื่อนำเสนอ exploratory model ที่ระดับนัยสำคัญทางสถิติ 0.05 ผลการวิจัย เป็นกลุ่มผู้ป่วยอายุมากกว่า 60 ปี ร้อยละ 83.3 มีสิทธิการรักษาหลักประกันสุขภาพแห่งชาติ ร้อยละ 91.7 เมื่อพิจารณาข้อมูลใบสั่งยาในระดับชั้นของหมายเลขประจำตัวโรงพยาบาลของผู้ป่วยแต่ละราย เนื่องจากผู้ป่วยหนึ่งคนจะมีใบสั่งยาได้หลายใบ ผู้ป่วย 1 057 คน 3 079 ใบสั่งยา และปรับอิทธิพลของเพศ กลุ่มอายุผู้ป่วย สิทธิการรักษา ช่วงเวลาการทำงานและกลุ่มผู้สั่งใช้ยาแล้ว พบว่าโรคร่วมบางโรคเป็นปัจจัยที่มีผลต่อการพบความคลาดเคลื่อนของการสั่งใช้ยาและปัญหาของการใช้ยา ได้แก่ โรคหัวใจขาดเลือด โรคหัวใจเกี่ยวเนื่องกับปอดและโรคการไหลเวียนของปอดและรูปแบบอื่นของโรคหัวใจ รูปผิดปกติแต่กำเนิด รูปพิการและความผิดปกติของโครโมโซม และโรคของระบบย่อยอาหาร สรุปผลการวิจัย ปัจจัยของใบสั่งยาที่สัมพันธ์กับการพบความคลาดเคลื่อนของการสั่งใช้ยาและปัญหาของการใช้ยาในผู้ป่วยโรคหลอดเลือดสมอง ได้แก่ โรคร่วมกลุ่มโรคหัวใจ กลุ่มโรครูปพิการแต่กำเนิด และกลุ่มของโรคทางเดินอาหาร ดังนั้นการสั่งใช้ยาในผู้ป่วยกลุ่มนี้ควรทำด้วยความระมัดระวัง การวิเคราะห์ข้อมูลของการใช้ยาและรายงานอุบัติการณ์ของโรงพยาบาลเป็นประจำทุกปี เพื่อเป็นกลยุทธ์ในการติดตามการใช้ยาที่ปลอดภัย ควรได้รับการพิจารณาและนำมาใช้ในการบริหารจัดการความเสี่ยงของโรงพยาบาล
240,วัตถุประสงค์ เพื่อสำรวจการขายยาผ่านทางเว็บไซตขายสินค้าซึ่งป็นที่นิยมของประเทศไทย วิธีการ ผู้ศึกษาสืบค้นเว็บไซต์ขายสินค้าที่ได้รับความนิยม 10 อันดับแรกของไทยที่แสดงเป็นภาษาไทยหรือมีภาษาไทยประกอบ เพื่อตรวจสอบการโฆษณาขายยาตามพระราชบัญญัติยา พ.ศ. 2510 หลังจากนั้นผู้ศึกษาตรวจสอบยาที่จำหน่ายโดยใช้เลขทะเบียนยา ชื่อการค้า ชื่อสามัญ หรือข้อมูลอื่น ๆ ที่ปรากฎอยู่บนฉลากยาเพื่อตรวจสอบกลุ่มยา ประเภทยา และการขึ้นทะเบียนยาจากฐานข้อมูลผลิตภัณฑ์สุขภาพของสำนักงานคณะกรรมการอาหารและยา นอกจากนี้ ยังตรวจสอบความปลอดภัยของยาจากฐานข้อมูลระบบแจ้งเตือนภัยของกรมวิทยาศาสตร์การแพทย์ ผลการวิจัย เว็บไซต์ขายสินค้าที่ศึกษา 7 ใน 10 เว็บไซต์มีการแสดงรายการยาเป็นสินค้าเพื่อจำหน่าย แต่ละเว็บไซต์มีการกำหนดนโยบายและข้อกำหนดในการแสดงรายการสินค้า การศึกษาพบการจำหน่ายยาที่ไม่ได้ขึ้นทะเบียนใน 3 เว็บไซต์ การจำหน่ายยาแผนปัจจุบัน 7 เว็บไซต์และยาแผนโบราณ 6 เว็บไซต์ หากจำแนกตามประเภทของยาตามกฎหมาย พบว่ามีการแสดงรายการยาควบคุมพิเศษใน 4 เว็บไซต์ ยาอันตราย 4 เว็บไซต์ และยาสามัญประจำบ้าน 7 เว็บไซต์ การศึกษาพบการจำหน่ายยา 278 รายการ เป็นยาอันตราย 39 รายการ ร้อยละ 14.03 ยาควบคุมพิเศษ 2 รายการ ร้อยละ 0.72 ยาสามัญประจำบ้าน 45 รายการ ร้อยละ 16.19 และยาที่ไม่ใช่ยาอันตราย ยาควบคุมพิเศษ ยาสามัญประจำบ้าน จำนวน 192 รายการ ร้อยละ 69.06 รายการยาที่จำหน่ายที่มีผลกระทบต่ออย่างมาก คือ กลุ่มยาปฏิชีวนะ เนื่องจากทำให้เกิดการใช้ยาไม่สมเหตุผลและปัญหาเชื้อดื้อยา นอกจากนี้พบว่ามีการแสดงรายการยาที่ปรากฏใน www.tumdee.org alert ของกรมวิทยาศาสตร์การแพทย์ซึ่งเป็นยาที่มีรายงานความเสี่ยงต่อผู้บริโภคใน 6 เว็บไซต์ รวม 7 รายการ สรุป เว็บไซต์ขายสินค้าซึ่งเป็นที่นิยมของประเทศไทยมีการโฆษณาหรือแสดงรายการยาเป็นสินค้าเพื่อจำหน่าย ซึ่งเป็นการกระทำที่ผิดกฎหมายและก่อความเสี่ยงต่อผู้บริโภค ดังนั้นควรมีการจัดการความเสี่ยงในทุกระดับ คือ ระดับต้นน้ำในส่วนของผู้ประกอบการและสำนักงานคณะกรรมการอาหารและยา ระดับกลางน้ำในส่วนของพนักงานเจ้าหน้าที่ในระดับภูมิภาค ตลอดจนระดับปลายน้ำในส่วนของผู้บริโภค
241,การวิจัยครั้งนี้มีวัตถุประสงค์เพื่อศึกษาผลของโปรแกรมการฝึกการรู้คิดเพื่อเพิ่มสมรรถนะหน้าที่บริหารจัดการของสมอง และความจำใช้งาน กลุ่มตัวอย่างเป็นครูในเขตพัฒนาพิเศษภาคตะวันออก จำนวน 60 คน สุ่มแบบจับคู่คะแนน เป็นกลุ่มทดลองและ กลุ่มควบคุม กลุ่มละ 30 คน เครื่องมือวิจัย ได้แก่ 1 มาตรวัดหน้าที่บริหารจัดการของสมองสำหรับผู้ใหญ่-ฉบับภาษาไทย 2 การ ทดสอบการเรียงลำดับตัวเลข และตัวอักษร และ3 โปรแกรมการฝึกการรู้คิดเพื่อเพิ่มสมรรถนะหน้าที่บริหารจัดการของสมองและ ความจำใช้งานสำหรับครูในเขตพัฒนาพิเศษภาคตะวันออกที่ผู้วิจัยพัฒนาขึ้นโดยบูรณาการแนวคิดของการยอมรับและพันธะสัญญา โปรแกรมภาษาประสาทสัมผัส การฝึกสติแบบเพ่งความสนใจจดจ่อและการฝึกหัดการรู้คิด กลุ่มทดลองได้รับโปรแกรมฯ จำนวน 8 ครั้ง ๆ ละ 90 นาที แบบมาราธอน จำนวน 2 วัน ส่วนกลุ่มควบคุมได้รับคลิปวีดีโอความรู้วิธีการเสริมสร้างหน้าที่บริหารจัดการของ สมองและความจำใช้งาน ความยาว 12 นาที ที่ผู้วิจัยพัฒนาขึ้น กลุ่มตัวอย่างได้รับการประเมินหน้าที่บริหารจัดการของสมองและ ความจำใช้งานก่อนทดลองและหลังทดลอง วิเคราะห์ข้อมูลด้วยวิธีการวิเคราะห์ค่าที ผลการวิจัย พบว่า ครูกลุ่มทดลองที่ได้รับโปรแกรมการฝึกการรู้คิดมีหน้าที่บริหารจัดการของสมองและความจำใช้งาน หลังทดลองดีกว่าก่อนทดลอง และดีกว่าครูกลุ่มควบคุม อย่างมีนัยสำคัญทางสถิติที่ระดับ .05
242,กระบวนการปรับรูปกระดูกเป็นขั้นตอนหนึ่งที่สำคัญของการหายของแผล และเป็นตัวบ่งชี้ถึงความสำเร็จของการเกิดกระดูกเชื่อมประสานและเสถียรภาพของรากเทียม โดยวัตถุประสงค์ของการทบทวนวรรณกรรมเพื่ออธิบายความรู้เกี่ยวกับปัจจัยที่มีผลต่อการปรับรูปกระดูกรอบรากเทียมโดยเฉพาะปัจจัยเรื่องของแรง การค้นหาบทความภาษาอังกฤษและภาษาไทยได้จากฐานข้อมูล พับเมด โดยใช้คำสำคัญในการค้นหาคือ กระบวนการปรับรูปกระดูก รากเทียม กระดูกรอบรากเทียมและ แรง ร่วมกับการค้นหาด้วยมือ หลังจากคัดเลือกบทความที่เกี่ยวข้องทำให้ได้บทความที่นำมาศึกษาจำนวน 101 บทความ โดยการทบทวนวรรณกรรมครั้งนี้ได้รวบรวมความรู้พื้นฐานเกี่ยวกับกระบวนการปรับรูปกระดูกรอบรากเทียมหลังจากฝังรากเทียม การตอบสนองของกระดูกต่อแรงจากการกัด ปัจจัยที่มีผลต่อกระบวนการปรับรูปกระดูกรอบรากเทียม รวมไปถึงความรู้เกี่ยวกับช่วงเวลาที่แตกต่างกันในการให้แรงแก่รากเทียมได้แก่ การให้แรงแบบดั้งเดิม แบบก่อนกำหนดและแบบทันที ปัจจัยที่มีอิทธิพลต่อกระบวนการปรับรูปกระดูกมีหลายประการ แรงถือเป็นปัจจัยที่สำคัญที่ทำให้เกิดการถ่ายทอดแรงเชิงกลจากด้านบดเคี้ยวสู่กระดูกรอบรากเทียม แรงถ่ายทอดสู่กระดูกที่เหมาะสมสามารถทำให้เกิดการพอกสะสมของกระดูกมากขึ้นและรักษาการทำงานของกระดูกให้เป็นปกติรวมไปถึงเพิ่มความแข็งแรงในการยึดเกาะของรากเทียมกับกระดูกโดยไม่ทำให้ความแข็งแรงบริเวณผิวสัมผัสของกระดูกและรากเทียมอ่อนแอลง การให้แรงแก่สิ่งบูรณะที่เหมาะสมในช่วงเวลาที่แตกต่างกันภายหลังการฝังรากเทียมอาจทำให้อัตราการปรับรูปกระดูกรวดเร็วขึ้น ส่งผลดีต่อผู้ป่วยในแง่ของการลดเวลาการรักษาและจำนวนครั้งของการผ่าตัด
243,การวิจัยครั้งนี้เป็นการวิจัยเชิงพรรณนา เพื่อศึกษาความสัมพันธ์ระหว่างอาการปัสสาวะผิดปกติ การจัดการอาการและ ความผาสุกทางจิตใจในผู้สูงอายุโรคต่อมลูกหมากโต กลุ่มตัวอย่างจำนวน 130 คน ได้รับการคัดเลือกแบบเฉพาะเจาะจง โดยมี คุณสมบัติ ได้แก่ ผู้สูงอายุเพศชาย อายุ 60-84 ปี ที่ได้รับการวินิจฉัยว่าเป็นโรคต่อมลูกหมากโต ไม่มีภาวะพร่องการรู้คิด ที่มาตรวจ รักษาที่แผนกศัลยกรรม ในคลินิกศัลยศาสตร์ระบบปัสสาวะ ของโรงพยาบาลสังกัดมหาวิทยาลัยแห่งหนึ่งในกรุงเทพมหานคร เครื่องมือประกอบด้วย แบบบันทึกข้อมูลส่วนบุคคล แบบประเมินความรุนแรงของอาการปัสสาวะผิดปกติ แบบสอบถามการจัดการ อาการปัสสาวะผิดปกติในผู้สูงอายุโรคต่อมลูกหมากโต และแบบสอบถามความผาสุกทางจิตใจ วิเคราะห์ข้อมูลโดยใช้สถิติบรรยาย และสถิติสหสัมพันธ์สเปียร์แมน ผลการวิจัยพบว่า อาการปัสสาวะผิดปกติมีความสัมพันธ์กับความผาสุกทางจิตใจทางลบค่อนข้างต่ำ อย่างมีนัยสำคัญทางสถิติ และการจัดการอาการปัสสาวะผิดปกติมีความสัมพันธ์กับความผาสุกทางจิตใจ ทางบวกค่อนข้างต่ำ อย่างมีนัยสำคัญทางสถิติ .05 และ r s ตามลำดับ
244,การศึกษานี้มีวัตถุประสงค์เพื่อทดสอบประสิทธิภาพของสารสกัดมิวทาซิน 1140 ในการยับยั้งและฆ่าสเตร็ปโตค็อคไคกลุ่มมิวแทนส์และกลุ่มที่ไม่ใช่มิวแทนส์ โดยการสกัดมิวทาซิน 1140 จากอาหารที่ใช้เพาะเลี้ยงสเตร็ปโตค็อคคัส มิวแทนส์เจเอช 1140 และแยกบริสุทธิ์ด้วยคลอโรฟอร์ม วัดปริมาณโปรตีนของสารสกัดมิวทาซิน 1140 โดยการวัดความเข้มของสีที่เกิดจากปฏิกิริยากับกรดไบซินโคนินิค วัดค่าความเข้มข้นต่ำสุดของสารสกัดมิวทาซิน 1140 ในการยับยั้งและฆ่าแบคทีเรีย 6 สปีชีส์ ได้แก่สเตร็ปโตค็อคคัส มิวแทนส์ สเตร็ปโตค็อคคัส โซบรินัส สเตร็ปโตค็อคคัส ไมติส สเตร็ปโตค็อคคัส กอร์ดอนนิไอ สเตร็ปโตค็อคคัสแซงกวินิส และ สเตร็ปโตค็อคคัส ซาไลวาเรียส ด้วยวิธีบรอธ ไมโครไดลูชั่น หาเวลาที่ใช้ในการฆ่าแบคทีเรียแต่ละชนิด โดยใช้สารสกัดมิวทาซิน 1140 ที่ระดับความเข้มข้นสำหรับการฆ่าสเตร็ปโตค็อคคัส มิวแทนส์ ผลการทดสอบแสดงให้เห็นว่าสารสกัดมิวทาซิน1140 มีฤทธิ์ยับยั้งและฆ่าสเตร็ปโตค็อคไคกลุ่มที่ไม่ใช่มิวแทนส์ได้ดีกว่ากลุ่มมิวแทนส์ นอกจากนี้ สเตร็ปโตค็อคคัส โซบรินัสมีความไวต่อฤทธิ์ต้านจุลชีพของสารสกัดมิวทาซิน 1140 มากกว่า สเตร็ปโตค็อคคัส มิวแทนส์ เวลาที่ใช้ในการทำลายเชื้ออย่างสมบูรณ์สำหรับแบคทีเรียที่มีความไวมากกว่าและน้อยกว่า เท่ากับ 30 และ 60 นาที ตามลำดับ โดยสรุป สเตร็ปโตค็อคไคในช่องปากชนิดอื่น ทั้งหมดที่นำมาทดสอบในการศึกษานี้มีความไวต่อฤทธิ์ในการยับยั้งและฆ่าเชื้อของสารสกัดมิวทาซิน 1140 มากกว่า สเตร็ปโตค็อคคัส มิวแทนส์ ด้วยเหตุนี้ การศึกษานี้จีงแสดงให้เห็นถึงความสำคัญของการศึกษาวิจัยต่อไปในด้านระบบนำส่งยาสู่เป้าหมายเชื้อกลุ่มมิวแทนส์ สเตร็ปโตค็อคไค เพื่อการควบคุมโรคฟันผุ
245,บทคัดย่อ การศึกษานี้ใช้ปฏิกิริยาพีซีอาร์ แบบ conventional และ real time ในการตรวจสอบและคัดแยกเชื้อ Brucella abortus และ Brucella melitensis ในตัวอ่อนแท้งของโค แกะ แพะ กระบือ และอูฐ ตัวอย่างทั้งหมดถูกเก็บและขนส่งไปยังห้องปฏิบัติการทันที เพื่อทำ การสกัดจีโนมิกดีเอ็นเอ และตรวจด้วยปฏิกิริยาพีซีอาร์ แบบ conventional และ real time ด้วยไพรเมอร์ที่เฉพาะเจาะจงสำหรับ Brucella abortus และ Brucella melitensis ตัวอย่างดีเอ็นเอจำนวน 3710 ตัวอย่างที่เก็บจากของเหลวในกระเพาะแท้ของตัวอ่อนที่แท้ง ทำการ วิเคราะห์ด้วย TaqMan และปฏิกิริยาพีซีอาร์ แบบขั้นเดียว พบว่าจำนวนตัวอย่างที่ให้ผลบวกต่อ Brucella จากตัวอย่างทั้งหมดเป็น 281 ในโค 224 ในแกะ 219 ในแพะ 199 ในกระบือ และ 201 ในอูฐ เมื่อใช้ปฏิกิริยาพีซีอาร์ แบบ conventional และพบว่าตัวอย่างที่ให้ผลบวกต่อ B. melitensis และ B. abortus จาก ตัวอย่างทั้งหมดคิดเป็น 45 281 และ 231 281 ในโค 169 224 และ 49 224 ในแกะ 194 219 และ 22 219 ในแพะ 57 199 และ 137 199 ในกระบือ และ 51 201 และ 143 201 ในอูฐ เมื่อใช้ปฏิกิริยาพีซีอาร์ แบบ real time ความไวและความจำเพาะของ ปฏิกิริยาพีซี อาร์ แบบ real time คิดเป็น 100 และ 100 การวิเคราะห์ทางสถิติแสดงให้เห็นความแตกต่างอย่างมีนัยสำคัญ ระหว่าง B. abortus และ B. melitensis ที่ตรวจพบในตัวอย่างที่เก็บจากของเหลวในกระเพาะแท้ของตัวอ่อนที่แท้งของโค แกะ แพะ กระบือ และอูฐ บัฟฟาโลและทารก Camelid และระหว่าง Brucella spp. ในโค กับแพะ กระบือ และอูฐ ค่า CT ที่ได้จากปฏิกิริยาพีซีอาร์ แบบ real-time มีความแตกต่างทางสถิติระหว่างโค แกะ แพะ กรบือ และอูฐสำหรับการตรวจพบ B. abortus และ B. melitensis ผลการศึกษา ชี้ให้เห็นว่าปฏิกิริยาพีซีอาร์ แบบ real-time ให้ผลการตรวจเร็วกว่าวิธีมาตรฐานในปัจจุบัน ในการแยกและการคัดแยกเชื้อ Brucella spp. คำสำคัญ ตัวอ่อนแท้ง Brucella abortus Brucella melitensis ปฏิกิริยาพีซีอาร์ แบบ conventional ปฏิกิริยาพีซีอาร์ แบบ real-time
246,SD 9.50 และ M 23.71 บทคัดย่อ ความยากลำบากในการปรับตัวหลังจำหน่ายจากโรงพยาบาล ของผู้ป่วยกระดูกขาหักชนิดปิดที่ได้รับการผ่าตัดยึดตรึงกระดูกภายใน ส่งผลต่อการฟื้นคืนสภาพและการสมานของกระดูกอย่างสมบูรณ์ การวิจัยเชิงพรรณนานี้ มีวัตถุประสงค์ เพื่อศึกษาความสัมพันธ์ระหว่าง ความพร้อมก่อนจำหน่ายออกจากโรงพยาบาล อาการปวด และความวิตกกังวล กับความยากลำบากในการปรับตัวหลังจำหน่ายจากโรงพยาบาล กลุ่มตัวอย่าง คือ ผู้ป่วยกระดูกขาหักชนิดปิดที่ได้รับการผ่าตัดยึดตรึงกระดูกภายใน 100 คน เครื่องมือที่ใช้ในการวิจัย ได้แก่ แบบสอบถามการรับรู้ความความพร้อมก่อนจำหน่ายออกจากโรงพยาบาล แบบประเมินอาการปวด แบบสอบถามความวิตกกังวล แบบสอบถามความยากลำบากในการปรับตัวหลังจำหน่ายจากโรงพยาบาล โดยมีค่าสัมประสิทธิ์อัลฟาครอนบาท เท่ากับ 0.82 0.85 และ 0.86 ตามลำดับ วิเคราะห์ข้อมูลด้วยสถิติเชิงพรรณนา และสัมประสิทธิ์สหสัมพันธ์แบบเพียร์สัน ผลการวิจัย พบว่า กลุ่มตัวอย่างมีการรับรู้ความความพร้อมก่อนจำหน่ายออกจากโรงพยาบาลอยู่ในระดับสูง ระดับคะแนนเฉลี่ยของอาการปวด ความวิตกกังวลและความยากลำบากในการปรับตัวหลังจำหน่ายจากโรงพยาบาลอยู่ในระดับน้อย SD 9.50 และ M 23.71 SD 12.76 ตามลำดับ และความยากลำบากในการปรับตัวหลังจำหน่ายจากโรงพยาบาล มีความสัมพันธ์เชิงบวกในระดับมากกับการรับรู้ความพร้อมก่อนจำหน่ายออกจากโรงพยาบาล อาการปวด และความวิตกกังวลอย่างมีนัยสำคัญทางสถิติ r .81 r .93 ตามลำดับ
247,การศึกษานี้เป็นการศึกษาเชิงวิเคราะห์แบบภาคตัดขวาง มีวัตถุประสงค์เพื่อศึกษาความชุกและปัจจัยที่มีความสัมพันธ์ต่อการบริโภคผลิตภัณฑ์เสริมอาหารของผู้สูงอายุในอำเภอชุมแพ จังหวัดขอนแก่นกลุ่มตัวอย่างคือ ผู้สูงอายุอายุระหว่าง 60 89 ปี จำนวน 323 คนใช้วิธีการสุ่มตัวอย่างแบบกลุ่ม เก็บรวบรวมข้อมูล ระหว่างเดือนสิงหาคม ถึง พฤศจิกายน 2563 โดยใช้แบบสอบถาม วิเคราะห์ข้อมูลโดยใช้สถิติพรรณนาและวิเคราะห์การถดถอยลอจิสติกเชิงพหุ ผลการวิจัยพบว่า กลุ่มตัวอย่างส่วนใหญ่เป็นเพศหญิง ร้อยละ 69.97 อายุเฉลี่ย 69.17 6.88 ปี การบริโภคผลิตภัณฑ์เสริมอาหาร ร้อยละ 16.72 การรับรู้เกี่ยวกับผลิตภัณฑ์เสริมอาหารอยู่ในระดับต่ำร้อยละ 61.88 การเข้าถึงข้อมูลข่าวสารอยู่ในระดับต่ำ ร้อยละ 97.74 และการสื่อสารอยู่ในระดับปานกลางร้อยละ 45.20 ปัจจัยที่มีความสัมพันธ์การบริโภคผลิตภัณฑ์เสริมอาหาร อย่างมีนัยสำคัญทางสถิติ ได้แก่ อายุและการสื่อสารข้อมูลเกี่ยวกับผลิตภัณฑ์สุขภาพ โดยกลุ่มตัวอย่างที่มีอายุ 80-89 ปี มีโอกาสที่จะบริโภคผลิตภัณฑ์เสริมอาหารมากกว่ากลุ่มอายุ 60-69 ปี และกลุ่มตัวอย่างที่มีการสื่อสารระดับปานกลางมีโอกาสที่จะบริโภคผลิตภัณฑ์เสริมอาหารน้อยกว่ากลุ่มที่อยู่ในระดับต่ำ
248,วัตถุประสงค์ เพื่อเปรียบเทียบพฤติกรรมการบริโภคอาหาร การออกกำลังกาย และรอบเอวของกลุ่มเสี่ยงโรคเบาหวานในโรงพยาบาลส่งเสริมสุขภาพตำบลบ้านนิเวศน์ รูปแบบการวิจัย การวิจัยแบบกึ่งทดลอง แบบ 2 กลุ่ม วัดก่อนและหลัง วัสดุและวิธีการวิจัย กลุ่มตัวอย่างเป็นกลุ่มเสี่ยงเบาหวาน แบ่งเป็นกลุ่มทดลอง และเปรียบเทียบ กลุ่มละ 31 คน จำนวน 62 คน ที่มีคุณสมบัติตามเกณฑ์การคัดเข้า และเกณฑ์คัดออก กลุ่มทดลองได้รับโปรแกรมปรับเปลี่ยนพฤติกรรมสุขภาพ และกลุ่มเปรียบเทียบได้รับการจัดกิจกรรมการปรับเปลี่ยนพฤติกรรมสุขภาพปกติตามรูปแบบเดิม ใช้ระยะเวลาในการดำเนินการวิจัย 12 สัปดาห์เก็บรวบรวมข้อมูลโดยใช้แบบสัมภาษณ์และแบบบันทึกวิเคราะห์ข้อมูลโดยใช้ความถี่ ร้อยละ ค่าเฉลี่ย ส่วนเบี่ยงเบนมาตรฐาน ค่ามัธยฐาน ค่าสูงสุด ค่าต่ำสุด และการเปรียบเทียบความแตกต่างของคะแนนค่าเฉลี่ยระหว่างกลุ่มโดยใช้สถิติ Independent t-test กำหนดนัยสำคัญทางสถิติที่ระดับ .05 ผลการวิจัย หลังเข้าร่วมโปรแกรมฯ กลุ่มเสี่ยงเบาหวานในกลุ่มทดลองมีคะแนนเฉลี่ยพฤติกรรม การบริโภคอาหารเพิ่มขึ้นมากกว่ากลุ่มเปรียบเทียบ โดยมีคะแนนเฉลี่ยพฤติกรรมการบริโภคอาหารเพิ่มขึ้นเท่ากับ 2.18 คะแนน กลุ่มเสี่ยงโรคเบาหวานในกลุ่มทดลองมีคะแนนเฉลี่ยพฤติกรรมการออกกำลังกายมากกว่ากลุ่มเปรียบเทียบ โดยมีคะแนนเฉลี่ยพฤติกรรมการออกกำลังกายเพิ่มขึ้นเท่ากับ 0.75 คะแนน และกลุ่มเสี่ยงโรคเบาหวานในกลุ่มทดลองและกลุ่มเปรียบเทียบมีคะแนนเฉลี่ยรอบเอวไม่แตกต่างกัน สรุปและข้อเสนอแนะ ผลการวิจัยครั้งนี้ส่งผลให้กลุ่มเสี่ยงเบาหวานมีพฤติกรรมการบริโภคอาหารและการออกกำลังเพิ่มขึ้น ดังนั้นควรนำโปรแกรมนี้ใช้ปรับเปลี่ยนพฤติกรรมสุขภาพกลุ่มเสี่ยงเบาหวาน
249,บทคัดย่อ วัตถุประสงค์ เพื่อศึกษาการปรับตัวทางเพศ ความสัมพันธ์ กับคู่ และปัจจัยที่มีความสัมพันธ์กับกิจกรรมทางเพศและความ พึงพอใจของคู่ชีวิตของผู้ป่วยบาดเจ็บไขสันหลัง รูปแบบการวิจัย การศึกษาเชิงพรรณนาแบบตัดขวาง สถานที่ทำการวิจัย ห้องตรวจผู้ป่วยนอกและ หอผู้ป่วย เวชกรรมฟื้นฟู โรงพยาบาลมหาราชนครราชสีมา กลุ่มประชากร คู่ชีวิตของผู้ป่วยบาดเจ็บไขสันหลังจำนวน 28 รายเป็นชาย 6 ราย หญิง 22 ราย ที่มีประวัติเจ็บป่วยไม่น้อยกว่า 6 เดือนและยังใช้ชีวิตคู่ ที่เข้ารับการรักษาที่กลุ่มงานเวชกรรม ฟื้นฟูระหว่างวันที่ 1 มกราคม 2551 30 มิถุนายน 2552 วิธีการศึกษา เก็บข้อมูลจากแบบสอบถามประกอบด้วย ข้อมูลทั่วไป กิจกรรมทางเพศและความพึงพอใจ สมรรถภาพ ทางเพศ พฤติกรรมทางเพศ เรื่องที่เกี่ยวข้องกับจิตใจและสังคม ความสัมพันธ์กับคู่ และประเมินคุณภาพชีวิตโดยใช้เครื่องชี้วัด คุณภาพชีวิตขององค์การอนามัยโลกชุดย่อฉบับภาษาไทย ส่วนรายละเอียดของการบาด เจ็บไขสันหลัง ภาวะแทรกซ้อน และการดูแลระบบปัสสาวะ รวบรวมจากการประเมินของแพทย์เวชศาสตร์ฟื้นฟู ผลการศึกษา ร้อยละ 96 เป็นผู้ดูแลหลักของผู้ป่วยบาดเจ็บ ไขสันหลัง ร้อยละ 44.4 ไม่มีกิจกรรมทางเพศภายหลังการ เจ็บป่วยของคู่ชีวิต มีเพียงร้อยละ 25.9 ที่มีกิจกรรม ทางเพศอย่างน้อยสัปดาห์ละครั้ง กลุ่มศึกษา ร้อยละ 29.2 มีเพศสัมพันธ์ ส่วนร้อยละ 70.8 แสดงออกซึ่งความรักโดยวิธีอื่น ร้อยละ 92.3 มีความต้องการทางเพศลดลง ร้อยละ 50 ไม่เคยถึง จุดสุดยอด ร้อยละ 90 รายงานว่าผู้ป่วยบาดเจ็บไขสันหลัง มีปัญหาอวัยวะเพศชายแข็งตัว ในขณะที่ผู้ป่วยหญิงมีปัญหา น้ำหล่อลื่นช่องคลอดเพียงร้อยละ 25 ส่วนใหญ่ ร้อยละ 75 คิดว่าผู้ป่วยบาดเจ็บไขสันหลังมีเสน่ห์ดึงดูดทางเพศลดลง ภายหลังการบาดเจ็บ ร้อยละ 37 คิดว่าเรื่องเพศเป็นเรื่องสำคัญ ในชีวิต ร้อยละ 46.4 ที่คำนึงถึงความสุขทางเพศของคู่ และ ร้อยละ 39.3 คิดว่าคู่มีความสุขในการมีกิจกรรมทางเพศ อย่างไรก็ตามร้อยละ 57.7 พอใจกับความสัมพันธ์ทางเพศ และร้อยละ 88.9 พอใจกับความสัมพันธ์โดยรวม ร้อยละ 76.9 สามารถพูดคุยเรื่องเพศกับคู่ได้ มีเพียงร้อยละ 20 ที่มีความคิด หย่าร้างหรือแยกกันอยู่ กลุ่มศึกษามีคุณภาพชีวิตอยู่ในระดับ กลาง ๆ ทั้งคะแนนรวมและแยกตามองค์ประกอบ สรุป คู่ชีวิตของผู้ป่วยบาดเจ็บไขสันหลังส่วนใหญ่มีปัญหา การปรับตัวและกิจกรรมทางเพศ อย่างไรก็ตามความสัมพันธ์ ทางเพศและความสัมพันธ์โดยรวมอยู่ในเกณฑ์พอใจ กลุ่มศึกษาส่วนใหญ่คิดว่าเรื่องเพศมีความสำคัญน้อย
250,การศึกษาเชิงปรากฏการณ์นี้ มีวัตถุประสงค์เพื่อศึกษาการรับรู้สภาวะการเจ็บป่วยด้วยโรคปอดอุดกั้นเรื้อรัง การรับรู้และความต้องการการดูแลแบบประคับประคองของผู้ป่วยและญาติโรคปอดอุดกั้นเรื้อรัง กลุ่มตัวอย่างเป็นผู้ป่วยโรคปอดอุดกั้นเรื้อรัง 11 ราย และญาติ 11 ราย รวม 22 ราย เก็บข้อมูลโดยการสัมภาษณ์เชิงลึก การสนทนากลุ่ม และการสังเกตแบบไม่มีส่วนร่วม โดยแบบสอบถามการรับรู้และความต้องการ มีค่าดัชนีความตรงเชิงเนื้อหา 0.82 โดยผู้ทรงคุณวุฒิ 3 ท่าน ข้อมูลของแบบสอบถามวิเคราะห์โดยโปรแกรมคอมพิวเตอร์ทางสถิติในขณะที่วิเคราะห์ข้อมูลเชิงคุณภาพโดยการวิเคราะห์เนื้อหา ผลการวิจัยพบว่า การรับรู้และการให้ความหมายของผู้ป่วยเกี่ยวกับโรคปอดอุดกั้นเรื้อรัง ด้านร่างกาย เป็นโรคที่รักษาไม่หาย รู้สึกเป็นภาระของครอบครัว สิ้นเปลืองค่าใช้จ่ายในการรักษาพยาบาล ส่วนการรับรู้และการให้ความหมายของญาติ ผู้ดูแลเกี่ยวกับการดูแลแบบประคับประคอง พบว่าเป็นโรคที่รักษาไม่หายและทุกข์ทรมาน เข้าใจธรรมชาติและการดำเนินของโรค รู้วิธีจัดการเบื้องต้น ยอมรับสภาพผู้ป่วย ปลงตก ด้านเศรษฐกิจและสังคม ต้องสูญเสียรายได้จากการหยุดงาน หรือต้องจ้างคนดูแล ทั้งนี้ ญาติ ผู้ดูแลส่วนใหญ่ยังไม่เข้าใจหลักการดูแลแบบประคับประคอง พบว่ามากกว่าร้อยละ 60 ต้องการเรียนรู้รูปแบบการดูแลแบบประคับประคอง ดังนั้นจึงควรส่งเสริมให้ผู้ป่วยและญาติมีความเข้าใจที่ถูกต้องในการดูแลแบบประคับประคอง มีการพัฒนาทักษะการดูแลแบบประคับประคอง เพื่อจัดการดูแลให้มีคุณภาพชีวิตดีขึ้น ช่วยให้ผู้ป่วยได้อยู่ท่ามกลางบุคคลอันเป็นที่รักเมื่อใกล้ถึงเวลาจากลา จะเป็นความทรงจำที่ดีสำหรับครอบครัวต่อไป
251,การวิจัยและพัฒนานี้ เพื่อศึกษาสภาพการณ์ พัฒนาโปรแกรมกลุ่มการระลึกความหลังแบบบูรณาการ และเปรียบเทียบระดับของความภาคภูมิใจในตนเอง ภาวะซึมเศร้า และคุณภาพชีวิต ของผู้สูงอายุในระยะก่อนและหลังเข้าร่วมโปรแกรม ดำเนินการ 3 ระยะ ได้แก่ ระยะที่ 1 ศึกษาสภาพการณ์ของความภาคภูมิใจในตนเอง ภาวะซึมเศร้า และคุณภาพชีวิต จากผู้สูงอายุ จำนวน 517 คน ใช้วิธีการสุ่มกลุ่มตัวอย่างแบบหลายขั้นตอน เครื่องมือการวิจัย คือ แบบวัดความซึมเศร้าในผู้สูงอายุไทย แบบสอบถามความภาคภูมิใจในตนเอง และแบบสอบถามคุณภาพชีวิต วิเคราะห์ข้อมูลด้วยสถิติเชิงพรรณาและสหสัมพันธ์ของเพียร์สัน ระยะที่ 2 พัฒนาโปรแกรมกลุ่มการระลึกความหลังแบบบูรณาการ ระยะที่ 3 เปรียบเทียบระดับของความภาคภูมิใจในตนเอง ภาวะซึมเศร้า และคุณภาพชีวิต ของผู้สูงอายุในระยะก่อนและหลังเข้าร่วมโปรแกรม ใช้กลุ่มตัวอย่างในระยะที่ 1 จำนวน 15 คน เครื่องมือวิจัย คือ โปรแกรมกลุ่มการระลึกความหลังแบบบูรณาการ แบบวัดความซึมเศร้าในผู้สูงอายุไทย แบบสอบถามความภาคภูมิใจในตนเอง และแบบสอบถามคุณภาพชีวิต วิเคราะห์ข้อมูลด้วยสถิติ Wilcoxon Signed Rank Test ผลการวิจัย พบว่า 1. กลุ่มตัวอย่างส่วนใหญ่ไม่มีภาวะซึมเศร้า ร้อยละ 75.05 ซึมเศร้าเล็กน้อย ร้อยละ 20.70 ความภาคภูมิใจในตนเองอยู่ในระดับสูง ร้อยละ 73.89 และระดับคะแนนคุณภาพชีวิตโดยรวมอยู่ในระดับดี ร้อยละ 82.79 ระดับปานกลาง ร้อยละ 17.21 โดยภาวะซึมเศร้าของกลุ่มตัวอย่างมีความสัมพันธ์ทางลบระดับต่ำมากกับคุณภาพชีวิต ความภาคภูมิใจในตนเองมีความสัมพันธ์ทางบวกระดับปานกลางกับคุณภาพชีวิตอย่างมีนัยำสคัญทางสถิติที่ระดับ .01และ .001 ตามลำดับ 2. โปรแกรมกลุ่มการระลึกความหลังแบบบูรณาการ ประกอบด้วย 6 กิจกรรม คือ การสร้างสัมพันธภาพ เส้นทางชีวิต เส้นทางความสำเร็จ สิ่งคั่งค้างในจิตใจ ความหมายของชีวิต และสร้างแรงผลักดันจากประสบการณ์ในอดีตสู่ปัจจุบัน โดยแต่ละกิจกรรมใช้เวลา 90 นาที สัปดาห์ละ 2 วัน ๆ ละ 1 กิจกรรม 3. ภาวะซึมเศร้า หลังการเข้าร่วมโปรแกรม ฯ มีระดับต่ำกว่าก่อนเข้าร่วมโปรมแกรม ฯ อย่างมีนัยสำคัญทางสถิติที่ระดับ .001 ส่วนความภาคภูมิใจในตนเองและคุณภาพชีวิตหลังเข้าร่วมโปรแกรม ฯ สูงกว่าการเข้าร่วมโปรแกรม อย่างมีนัยสำคัญทางสถิติที่ระดับ .05 และ .001 ตามลำดับ โปรแกรมกลุ่มการระลึกความหลังแบบบูรณาการ สามารถเสริมสร้างความภาคภูมิใจในตนเอง ภาวะซึมเศร้าลดลง และมีคุณภาพชีวิตที่ดีในผู้สูงอายุได้
252,และ Di บทคัดย่อ บทนำ หมู่เลือดระบบ Diego พบในปี ค.ศ. 1953 ในหญิงตั้งครรภ์ที่คลอดทารกซึ่งเสียชีวิตจากภาวะตัวเหลือง แอนติเจน Di เป็นลักษณะที่จำเพาะของคนผิวเหลือง พบน้อยมากในคนผิวขาวและคนผิวดำ แต่พบมากขึ้นในชาวเอเชียและอเมริกันอินเดียน แอนติเจน Di พบได้ในคนส่วนใหญ่ของโลก ส่วน phenotype Di เป็นโลหิตหายากในทุกเชื้อชาติ และยังไม่เคยมีรายงานในคนไทยมาก่อน อีกทั้ง anti-Di และ anti-Di สามารถทำให้เกิด hemolytic disease of the fetus and newborn และ hemolytic transfusion reaction ได้ วัตถุประสงค์ เพื่อหาความถี่ของแอนติเจน Di และ Di ในผู้บริจาคโลหิต สำหรับเก็บสำรองโลหิตไว้ให้ผู้ป่วยและนำไปผลิตเซลล์มาตรฐาน วัสดุและวิธีการ เก็บข้อมูลย้อนหลังการตรวจแอนติเจน Di และ Di ด้วยวิธีการทาง serology ได้แก่ manual standard tube technique manual column agglutination technique และ automated column agglutination techniqueโดยใช้ human monoclonal anti-Di โคลน HIRO-134 โคลน HIRO-71 และ human monoclonal anti-Di โคลน HIRO-58 ที่ได้รับความอนุเคราะห์ จากสภากาชาดญี่ปุ่น จากฐานข้อมูลผู้บริจาคโลหิตของศูนย์บริการโลหิตแห่งชาติ สภากาชาดไทย ซึ่งเริ่มรวบรวมข้อมูลตั้งแต่วันที่ 1 มิถุนายน พ.ศ. 2564 จนถึงวันที่ 20 กรกฎาคม พ.ศ. 2564 นับเฉพาะผู้บริจาคโลหิตที่มีอายุ 17 ถึง 70 ปี เป็นผู้บริจาคโลหิตที่ทราบหมู่โลหิต ABO และยังมีชีวิตอยู่ จำนวน 118 859 ราย นำมาวิเคราะห์ด้วยการคำนวณหาร้อยละของฟีโนไทป์ Di และ Di และความถี่ของ อัลลีล และ ในผู้บริจาคโลหิต ผลการศึกษา ในผู้บริจาคโลหิตจำนวน 5 260 ราย พบฟีโนไทป์ Di จำนวน 11 ราย คิดเป็นร้อยละ 0.208 เป็นหมู่ O Rh positive 8 ราย หมู่ O Rh negative 1 ราย หมู่ B Rh positive 1 ราย และหมู่ AB Rh positive 1 ราย พบฟีโนไทป์ Di และ Di ร้อยละ 3.663 99.792 และ 0.208 ตามลำดับ ส่วนความถี่ของอัลลีล และ เท่ากับ 0.0183 และ 0.9817 ตามลำดับ สรุป ฟีโนไทป์ส่วนใหญ่ที่พบ คือ Di และรองลงมา คือ Di แต่ในกลุ่มฟีโนไทป์ Di 11 ราย มี 6 ราย ได้นำมาใช้ในการผลิตเซลล์มาตรฐาน และอีก 5 ราย ได้เก็บแช่แข็งสำรองไว้เพื่อให้แก่ผู้ป่วยที่มีฟีโนไทป์ Di หรือผู้ป่วยที่มี anti-Di และต้องการรับเลือด ที่น่าสนใจคือในการศึกษานี้พบผู้บริจาคโลหิต 1 ราย มี ฟีโนไทป์ Di ซึ่งรอการตรวจยืนยันต่อไป บทคัดย่อ บทนำ หมู่เลือดระบบ Diego พบในปี ค.ศ. 1953 ในหญิงตั้งครรภ์ที่คลอดทารกซึ่งเสียชีวิตจากภาวะตัวเหลือง แอนติเจน Di เป็นลักษณะที่จำเพาะของคนผิวเหลือง พบน้อยมากในคนผิวขาวและคนผิวดำ แต่พบมากขึ้นในชาวเอเชียและอเมริกันอินเดียน แอนติเจน Di พบได้ในคนส่วนใหญ่ของโลก ส่วน phenotype Di เป็นโลหิตหายากในทุกเชื้อชาติ และยังไม่เคยมีรายงานในคนไทยมาก่อน อีกทั้ง anti-Di และ anti-Di สามารถทำให้เกิด hemolytic disease of the fetus and newborn และ hemolytic transfusion reaction ได้ วัตถุประสงค์ เพื่อหาความถี่ของแอนติเจน Di และ Di ในผู้บริจาคโลหิต สำหรับเก็บสำรองโลหิตไว้ให้ผู้ป่วยและนำไปผลิตเซลล์มาตรฐาน วัสดุและวิธีการ เก็บข้อมูลย้อนหลังการตรวจแอนติเจน Di และ Di ด้วยวิธีการทาง serology ได้แก่ manual standard tube technique manual column agglutination technique และ automated column agglutination techniqueโดยใช้ human monoclonal anti-Di โคลน HIRO-134 โคลน HIRO-71 และ human monoclonal anti-Di โคลน HIRO-58 ที่ได้รับความอนุเคราะห์ จากสภากาชาดญี่ปุ่น จากฐานข้อมูลผู้บริจาคโลหิตของศูนย์บริการโลหิตแห่งชาติ สภากาชาดไทย ซึ่งเริ่มรวบรวมข้อมูลตั้งแต่วันที่ 1 มิถุนายน พ.ศ. 2564 จนถึงวันที่ 20 กรกฎาคม พ.ศ. 2564 นับเฉพาะผู้บริจาคโลหิตที่มีอายุ 17 ถึง 70 ปี เป็นผู้บริจาคโลหิตที่ทราบหมู่โลหิต ABO และยังมีชีวิตอยู่ จำนวน 118 859 ราย นำมาวิเคราะห์ด้วยการคำนวณหาร้อยละของฟีโนไทป์ Di และ Di และความถี่ของ อัลลีล และ ในผู้บริจาคโลหิต ผลการศึกษา ในผู้บริจาคโลหิตจำนวน 5 260 ราย พบฟีโนไทป์ Di จำนวน 11 ราย คิดเป็นร้อยละ 0.208 เป็นหมู่ O Rh positive 8 ราย หมู่ O Rh negative 1 ราย หมู่ B Rh positive 1 ราย และหมู่ AB Rh positive 1 ราย พบฟีโนไทป์ Di และ Di ร้อยละ 3.663 99.792 และ 0.208 ตามลำดับ ส่วนความถี่ของอัลลีล และ เท่ากับ 0.0183 และ 0.9817 ตามลำดับ สรุป ฟีโนไทป์ส่วนใหญ่ที่พบ คือ Di และรองลงมา คือ Di แต่ในกลุ่มฟีโนไทป์ Di 11 ราย มี 6 ราย ได้นำมาใช้ในการผลิตเซลล์มาตรฐาน และอีก 5 ราย ได้เก็บแช่แข็งสำรองไว้เพื่อให้แก่ผู้ป่วยที่มีฟีโนไทป์ Di หรือผู้ป่วยที่มี anti-Di และต้องการรับเลือด ที่น่าสนใจคือในการศึกษานี้พบผู้บริจาคโลหิต 1 ราย มี ฟีโนไทป์ Di ซึ่งรอการตรวจยืนยันต่อไป และ Di
253,วิจัยนี้มีรูปแบบการศึกษาจุดเวลาใดเวลาหนึ่งมีวัตถุประสงค์เพื่อประเมินความเสี่ยงโดยบูรณาการวิเคราะห์ต้นไม้แห่งความล้มเหลวและการวิเคราะห์เชิงลำดับชั้นการเกิดฝุ่นระเบิดในกระบวนการผลิตแป้งมันสำปะหลัง ประเมินความเสี่ยงใช้เทคนิคชี้บ่งอันตรายด้วยวิธีการวิเคราะห์ต้นไม้แห่งความล้มเหลวและวิเคราะห์สาเหตุจนกระทั่งถึงสาเหตุพื้นฐานการเกิดเหตุการณ์และนำการวิเคราะห์เชิงลำดับชั้นมาประยุกต์เพื่อหาน้ำหนักความสำคัญของสาเหตุพื้นฐาน ผลประเมินความเสี่ยง พบว่า เครื่องจักรและอุปกรณ์ควบคุมการผลิตแป้งมันสำปะหลังมีความเสี่ยงสูง 6 เหตุการณ์ คือ 1 สลิงเกอร์ใบตีแตก 2 แป้งค้างท่อหน้าสลิงเกอร์ 3 มอเตอร์ไหม้บริเวณสลิงเกอร์ 4 มอเตอร์ไหม้บริเวณสกรูปลั๊ก 5 น้ำมันเตารั่วบริเวณหม้อต้มความร้อนและ 6 แก๊สเชื้อเพลิงรั่วบริเวณหม้อต้มความร้อนและมี 6 เหตุการณ์ความเสี่ยงปานกลาง คือ 1 อุปกรณ์ควบคุมอุณหภูมิการอบแห้งล้มเหลว 2 แป้งไม่ลง Hopper Bin 3 มอเตอร์ไหม้บริเวณพัดลมดูดอากาศ 4 แป้งบล็อกบริเวณสกรูปลั๊ก 5 อุปกรณ์ควบคุมอุณหภูมิหม้อต้มความร้อนล้มเหลว และ 6 มอเตอร์ไหม้บริเวณหม้อต้มความร้อน วิจัยนี้แสดงให้เห็นถึงความเสี่ยงการเกิดฝุ่นระเบิดจากเครื่องจักรและอุปกรณ์ที่ต้องลดและควบคุมความเสี่ยงให้อยู่ในระดับที่ยอมรับได้เพื่อป้องกันการเกิดฝุ่นระเบิดอันจะส่งผลกระทบร้ายแรงต่อชีวิตและทรัพย์สิน
254,การวิจัยครั้งนี้เป็นการวิจัยเชิงบรรยาย มีวัตถุประสงค์เพื่อวิเคราะห์องค์ประกอบเชิงยืนยันสมรรถนะด้านการใช้ยาอย่างสมเหตุผลของบัณฑิตพยาบาล ตามกรอบสมรรถนะของผู้สั่งใช้ยา กลุ่มตัวอย่าง คือ ข้อมูลสมรรถนะด้านการใช้ยาอย่างสมเหตุผลของบัณฑิตพยาบาลที่สำเร็จการศึกษาหลักสูตรพยาบาลศาสตรบัณฑิต ในปีการศึกษา 2561 จำนวน 4 263 คน ซึ่งเก็บรวบรวมข้อมูลโดยใช้แบบประเมินสมรรถนะการใช้ยาอย่างสมเหตุผลของบัณฑิตพยาบาล ผ่านการตรวจสอบความตรงเชิงเนื้อหามีค่า IOC มากกว่า 0.5 ทุกข้อ โดยมีค่าระหว่าง 0.75 - 1 และมีค่าความเที่ยงโดยใช้ค่าสัมประสิทธิ์แอลฟาของครอนบาค เท่ากับ 0.96 ผลการวิเคราะห์องค์ประกอบเชิงยืนยัน พบว่า โมเดลสมรรถนะด้านการใช้ยาอย่างสมเหตุผลของบัณฑิตพยาบาล ตามกรอบสมรรถนะของผู้สั่งใช้ยามีความสอดคล้องกับข้อมูลเชิงประจักษ์ โดยมีค่าดัชนีวัดระดับความกลมกลืน ของโมเดลมีค่าเท่ากับ .980 ค่าดัชนีวัดระดับความกลมกลืนที่ปรับแก้แล้ว มีค่าเท่ากับ .972 ค่าดัชนีรากกำลังสองเฉลี่ยของเศษเหลือ มีค่าเข้าใกล้ศูนย์ คือ มีค่าเท่ากับ .005 ค่ารากของค่าเฉลี่ยกำลังสองของความคลาดเคลื่อนโดยประมาณ มีค่าเท่ากับ .019
255,โมเดลวินิจฉัยจัดประเภทเป็นวิธีการที่น่าสนใจในการประเมินวินิจฉัยความรอบรู้ทางการพยาบาล การวินิจฉัยใช้วิธีการทางสถิติประมาณค่าคุณลักษณะ ทักษะต่างๆ ที่ต้องการวัดเพื่อจัดประเภทผู้สอบ โมเดลสถิติในการวินิจฉัยจัดประเภท ได้แก่ G DINA Model เป็นโมเดลแบบชดเชยได้ การตอบถูกในข้อคำถามนั้นโดยทักษะบางทักษะสามารถถูกชดเชยได้ด้วยทักษะที่สูงกว่า และ DINA Model เป็นโมเดลแบบไม่ชดเชยซึ่งผู้สอบจะตอบถูกเมื่อมีทักษะครบทุกทักษะในข้อคำถามนั้น การประเมินประสิทธิภาพของโมเดลพิจารณาจากค่าสถิติความสอดคล้องโดยพิจารณาค่าดัชนีความสอดคล้องของโมเดลเชิงสัมบูรณ์และเชิงสัมพัทธ์
256,การวิจัยและพัฒนา มีวัตถุประสงค์เพื่อศึกษา 1 ปัญหาและความต้องการของผู้สูงอายุกลุ่มเสี่ยงโรคหลอดเลือดสมองระยะก่อนถึงโรงพยาบาล 2 พัฒนาระบบการดูแลผู้สูงอายุกลุ่มเสี่ยงระยะก่อนถึงโรงพยาบาล ด้วยเครือข่ายบริการสุขภาพ และ 3 นำระบบไปใช้และศึกษาผลลัพธ์ของการใช้ระบบ การวิจัยแบ่งเป็น 4 ระยะ ได้แก่ ระยะที่ 1 ศึกษาปัญหาและความต้องการ ระยะที่ 2 พัฒนาระบบการดูแลฯ ระยะที่ 3 ดำเนินการตามระบบการดูแลผู้สูงอายุกลุ่มเสี่ยงระยะก่อนถึงโรงพยาบาล และระยะที่ 4 ประเมินผล กลุ่มตัวอย่าง ระยะที่ 1 เป็นบุคลากรสาธารณสุข จำนวน 19 คน ระยะที่ 2 เป็นอาสาสมัครสาธารณสุขประจำหมู่บ้าน อสม. จำนวน 261 คน ระยะที่ 3 และ 4 เป็นผู้สูงอายุกลุ่มเสี่ยงทุกคนตามเกณฑ์คัดเข้า-ออก จำนวน 708 คน เครื่องมือวิจัย ได้แก่ 1 ระบบการดูแลผู้สูงอายุกลุ่มเสี่ยงโรคหลอดเลือดสมอง หาคุณภาพเครื่องมือด้วยการตรวจสอบสามเส้า 2 แบบประเมิน ได้แก่ ก. ความรู้โรคหลอดเลือดสมอง ข. ความรู้อาการเตือนโรคหลอดเลือดสมอง และ ค. ความรู้การขอความช่วยเหลือ เป็นแบบถูกผิด ค่าความเชื่อมั่น KR 20 ได้เท่ากับ 0.89 0.90 และ 0.92 ตามลำดับ วิเคราะห์ข้อมูลโดยใช้สถิติเชิงพรรณนา สถิติ t-test และ Fisher ผลการวิจัยพบว่า ระยะที่ 1 ผู้สูงอายุโรคหลอดเลือดสมองมาโรงพยาบาลไม่ทันเวลามาตรฐาน ภายใน 180 นาที ร้อยละ 76.43 ระยะที่ 2 มีระบบการดูแลผู้สูงอายุกลุ่มเสี่ยงโรคหลอดเลือดสมองระยะก่อนถึงโรงพยาบาล ประกอบด้วย การตั้งกลุ่มไลน์เพื่อประสานงานกันระหว่างเครือข่ายสุขภาพ อสม. และผู้นำชุมชน เยี่ยมบ้าน ติดสติ๊กเกอร์ ปักหมุดกลุ่มเสี่ยงสูง เสียงตามสายชุมชน และคะแนนเฉลี่ยความรู้ ของ อสม. เกี่ยวกับโรคหลอดเลือดสมอง หลังอบรมสูงกว่าก่อนอบรมอย่างมีนัยสําคัญ และระยะที่ 3 และ 4 ผู้สูงอายุกลุ่มเสี่ยงโรคหลอดเลือดสมอง มีคะแนนเฉลี่ยความรู้อาการเตือนและการความรู้การขอความช่วยเหลือ หลังพัฒนาระบบสูงกว่าก่อนพัฒนาระบบอย่างมีนัยสําคัญ และสัดส่วนผู้สูงอายุโรคหลอดเลือดสมองมาไม่ทันเวลาหลังพัฒนาระบบลดลงอย่างมีนัยสําคัญ เครือข่ายบริการสุขภาพควรประยุกต์ใช้ระบบนี้เพื่อให้ผู้สูงอายุกลุ่มเสี่ยงโรคหลอดเลือดสมองมาโรงพยาบาลทันเวลา
257,ความสำคัญ สถานการณ์การระบาดของโรคติดเชื้อไวรัสโคโรนา 2019 ส่งผลให้ประชาชนทั่วไปเกิดความเครียดมากขึ้น โดยเฉพาะบุคลากรสาธารณสุขที่มีภาระงานที่เพิ่มขึ้นอย่างรวดเร็ว อีกทั้งยังมีความเสี่ยงที่จะติดเชื้อจากผู้ป่วย ซึ่งความเครียดนี้ย่อมส่งผลกระทบกับการปฏิบัติงานของบุคลากรทางการแพทย์ วัตถุประสงค์ เพื่อศึกษาความชุกของภาวะเครียดและซึมเศร้า และปัจจัยที่สัมพันธ์กับภาวะเครียดและซึมเศร้าในบุคลากรทางการแพทย์ โรงพยาบาลสมเด็จพระเจ้าตากสินมหาราช วิธีการศึกษา งานวิจัยนี้เป็นการศึกษาเชิงพรรณนาแบบตัดขวาง ประชากร คือ บุคลากรโรงพยาบาลสมเด็จพระเจ้าตากสินมหาราชทั้งหมดจำนวน 707 คน เครื่องมือที่ใช้ในการวิจัย ได้แก่ แบบประเมินความเครียด แบบประเมินโรคซึมเศร้า เก็บข้อมูลตั้งแต่วันที่ 15 มีนาคม 2563 วันที่ 11 เมษายน 2563 วิเคราะห์ข้อมูลด้วยสถิติเชิงพรรณนา ได้แก่ ความถี่ ร้อยละ ค่าเฉลี่ย ส่วนเบี่ยงเบนมาตรฐาน Chi-square และFisher ผลการศึกษา บุคลากรทางการแพทย์ทั้งหมด 707 คน แบ่งเป็นบุคลากรกลุ่มงานที่ให้บริการผู้ป่วยโดยตรงจำนวน549 คน และกลุ่มงานสนับสนุน จำนวน 158 คน เมื่อประเมินความเครียดครั้งที่ 1 พบว่า บุคลากรทางการแพทย์ส่วนมากไม่มีภาวะเครียด มีภาวะเครียดระดับต่ำ จำนวน 440 คน ร้อยละ 62.23 และมีภาวะเครียดระดับสูงและรุนแรง จำนวน 84 คน ร้อยละ 11.88 เมื่อประเมินความเครียดในบุคลากรทางการแพทย์ที่มีความเครียดระดับสูงและรุนแรงทั้ง 84 คน ครั้งที่ 2 ในสัปดาห์ที่ 2 พบว่ามีความเครียดในระดับสูงและรุนแรง จำนวน 16 คน ร้อยละ 19.05 จากนั้นบุคลากรทางการแพทย์ที่มีภาวะเครียดจำนวน 16 คน เข้ารับการประเมินภาวะซึมเศร้า พบว่ามีภาวะซึมเศร้า จำนวน 9 คน ร้อยละ 56.25 ปัจจัยด้านกลุ่มงานที่ให้บริการกับผู้ป่วยโดยตรงมีความสัมพันธ์กับภาวะซึมเศร้าของบุคลากรทางการแพทย์ที่มีความเครียดระดับสูงและรุนแรงอย่างมีนัยสำคัญทางสถิติ สรุปผลและอภิปรายผล ในช่วงการแพร่ระบาดของโรค COVID-19 บุคลากรทางการแพทย์ส่วนใหญ่ไม่มีภาวะเครียด มีภาวะเครียดในระดับต่ำและไม่มีภาวะซึมเศร้า โดยภาวะเครียดจะลดลงเมื่อระยะเวลาผ่านไปส่วนปัจจัยที่สัมพันธ์กับภาวะซึมเศร้าของบุคลากรทางการแพทย์ในกลุ่มที่มีความเครียดระดับสูง-รุนแรงคือปัจจัยด้านกลุ่มงานที่ให้บริการกับผู้ป่วยโดยตรง
258,การวิจัยครั้งนี้เป็นวิจัยกึ่งทดลองแบบหนึ่งกลุ่มวัดก่อนและหลังทดลอง เพื่อศึกษาความรู้ทักษะ และความพึงพอใจของการใช้สื่อการเรียนรู้แอพพลิเคชั่นในการช่วยฟื้นคืนชีพขั้นพื้นฐานโดยประยุกต์ใช้แนวคิดADDIE Model ในการสร้างรูปแบบแอพพลิเคชั่น ร่วมกับแนวคิดในการช่วยฟื้นคืนชีพขั้นพื้นฐาน สำหรับผู้ใหญ่ปี 2015 กลุ่มตัวอย่างคือนักเรียนชั้นมัธยมศึกษาปีที่ 6 โรงเรียนมัธยมศึกษาแห่งหนึ่งในจังหวัดอุบลราชธานี จำนวน 30 คนเก็บรวบรวมข้อมูลโดยใช้แบบสอบถาม 3 ชุด ได้แก่ แบบวัดความรู้เรื่องการช่วยฟื้นคืนชีพขั้นพื้นฐาน ค่าความเชื่อมั่น KR-20 เท่ากับ 0.8แบบวัดทักษะการช่วยฟื้นคืนชีพขั้นพื้นฐาน ได้ค่าความสอดคล้องระหว่างผู้ประเมิน 94.3 ค่าสถิติ Cohen s Kappa เท่ากับ 0.87 และแบบสอบถามความพึงพอใจ มีค่าสัมประสิทธิ์แอลฟาของครอนบาคเท่ากับ 0.95วิเคราะห์ข้อมูลโดยการแจกแจงความถี่ ร้อยละ ค่าเฉลี่ย ค่าเบี่ยงเบนมาตรฐานและสถิติPaired t-test ผลการวิจัยพบว่า กลุ่มตัวอย่างมีความรู้เรื่องการช่วยฟื้นคืนชีพขั้นพื้นฐานหลังการใช้สื่อการเรียนรู้แอพพลิเคชั่น เพิ่มขึ้นอย่างมีนัยสำคัญ p 0.01ทักษะการช่วยฟื้นคืนชีพขั้นพื้นฐานหลังการใช้สื่อการเรียนรู้แอพพลิเคชั่น เพิ่มขึ้นอย่างมีนัยสำคัญ p 0.01 ความพึงพอใจที่มีต่อสื่อการเรียนรู้แอพพลิเคชั่นในการช่วยฟื้นคืนชีพขั้นพื้นฐาน อยู่ในระดับมาก ผลการวิจัยครั้งนี้แสดงให้เห็นว่าสื่อการเรียนรู้แอพพลิเคชั่นในการช่วยฟื้นคืนชีพขั้นพื้นฐาน ทำให้นักเรียนมีความรู้และช่วยพัฒนาทักษะในการช่วยฟื้นคืนชีพขั้นพื้นฐาน เพื่อให้นักเรียนสามารถช่วยผู้ที่มีภาวะหัวใจหยุดเต้นได้อย่างมีประสิทธิภาพ
259,การทดลองภาคตัดขวางนี้มีวัตถุประสงค์เพื่อศึกษาผลของการใส่เข็มขัดรัดหลังและประสบการณ์การใส่เข็มขัดรัดหลังต่อน้ำหนักสูงสุดที่ยกได้ โดยการประเมินการไซโคฟิสิกส์ คนงานชาย 30 คนอายุระหว่าง 18-30 ปี แบ่งเป็นกลุ่มที่ไม่มี จำนวน 15 คน และมีประสบการณ์ 15 คน ในการใช้เข็มขัดรัดหลัง MAWOL อัตราการเต้นหัวใจ และ ความเหนื่อย ถูกวัดที่ความถี่ของการยกที่ 4.3 ครั้ง นาที ผลการทดลองพบว่าการใส่เข็มขัดรัดหลังและประสบการณ์การใส่เข็มขัดรัดหลังมีผลต่อ MAWOL การใส่เข็มขัดรัดหลังสามารถเพิ่ม MAWOL ได้ร้อยละ 8.7 และร้อยละ 12.0 ได้ ในกลุ่ม NE และ E ตามลำดับ ค่า MAWOL ของกลุ่ม E มีค่ามากกว่ากลุ่ม NE อย่างมีนัยสำคัญทางสถิติ อัตราการเต้นหัวใจของกลุ่ม E มีค่าน้อยกว่ากลุ่ม NE แม้ว่าผลการทดลองจะแสดงว่าการใส่เข็มขัดรัดหลังและประสบการณ์สามารถเพิ่มค่า MAWOL ได้ แต่ควรนำไปใช้อย่างระมัดระวังเพราะอาจทำให้คนงานรับรู้ความรู้สึกปลอดภัยที่ผิดพลาด นำไปสู่อาการบาดเจ็บของหลังได้
260,การวิจัยกึ่งทดลองทดลองนี้มีวัตถุประสงค์เพื่อเปรียบเทียบปริมาณยานอนหลับ ยาแก้ปวด และ อาการถอนยาระหว่างผู้ป่วยเด็กวิกฤตที่มีภาวะหายใจล้มเหลวที่ใช้เครื่องช่วยหายใจได้รับการพยาบาลโดยใช้ทฤษฎีของ Neuman กับกลุ่มที่ได้รับการพยาบาลตามปกติ คัดเลือกกลุ่มตัวอย่างตามเกณฑ์ที่กำหนดไว้ รวมทั้งสิ้น 30 คน และสุ่มเข้ากลุ่มทดลองและกลุ่มควบคุม โดยการสุ่มอย่างง่าย กลุ่มละ 15 คน เครื่องมือการวิจัยประกอบด้วย 1 โปรแกรมทางการพยาบาลโดยใช้ทฤษฎีของ Neuman เป็นกรอบแนวคิดเพื่อเชื่อมโยงกิจกรรมพยาบาลเพื่อป้องกันและลดการเกิดอาการถอนยา ที่ประกอบด้วย การบริหารยานอนหลับและยาแก้ปวด การสนับสนุนแบบแผนการนอนหลับ และการสัมผัสเพื่อความสุขสบาย เครื่องมือที่ใช้ในการเก็บรวบรวมข้อมูล คือ แบบประเมินอาการถอนยาโดยใช้ Sophia Observation Withdrawal Scale 3 เครื่องมือกำกับการทดลอง ได้แก่ 3.1 แบบบันทึกการปฏิบัติกิจกรรมการพยาบาลในการบริหารยานอนหลับและยาแก้ปวด 3.2 แบบบันทึกการปฺฏิบัติกิจกรรมพยาบาลการสอน สาธิต และการสาธิตย้อนกลับการสัมผัสเพื่อความสุขสบาย 3.3 แบบบันทึกปฏิบัติกิจกรรมการพยาบาลในการสนับสนุนแบบแผนการนอนหลับ ซึ่งเครื่องมือทั้ง 3 ส่วนนี้ได้ผ่านการตรวจสอบความตรงตามเนื้อหา จากผู้ทรงคุณวุฒิจำนวน 5 คน เก็บรวบรวมข้อมูลปริมาณยานอนหลับ ยาแก้ปวด โดยผู้วิจัย และอาการถอนยาโดยผู้ช่วยผู้วิจัย ทุก 8 ชั่วโมง วิเคราะห์ข้อมูลโดยใช้สถิติเชิงบรรยาย การทดสอบ Mann- whitney U test และความแปรปรวนแบบวัดซ้ำ ผลการวิจัยพบว่า ผู้ป่วยเด็กวิกฤตที่มีภาวะหายใจล้มเหลวที่ใช้เครื่องช่วยหายใจกลุ่มที่ได้รับการพยาบาลโดยใช้ทฤษฎีของ Neuman มีปริมาณยานอนหลับ ยาแก้ปวดไม่แตกต่างกันกับกลุ่มที่ได้รับการพยาบาลตามปกติ และผู้ป่วยเด็กวิกฤตที่มีภาวะหายใจล้มเหลวที่ใช้เครื่องช่วยหายใจกลุ่มที่ได้รับการพยาบาลโดยใช้ทฤษฎีของ Neuman มีคะแนนอาการถอนยาน้อยกว่ากลุ่มที่ได้รับการพยาบาลตามปกติ อย่างมีนัยสำคัญทางสถิติที่ระดับ .05
261,ปัจจุบันจำนวนแรงงานชาวพม่าอพยพเข้ามาทำงานในประเทศไทยเพิ่มขึ้นอย่างต่อเนื่อง ค่าใช้จ่ายด้านการดูแลสุขภาพที่สูง และความแตกต่างด้านภาษาเป็นอุปสรรคต่อการไปรับบริการจากโรงพยาบาล ดังนั้นเมื่อเจ็บป่วยคนเหล่านี้มักจะเลือกซื้อยาจากร้านยามาใช้เอง อย่างไรก็ตามปัญหาด้านการสื่อสารระหว่างเภสัชกรกับผู้ป่วยชาวพม่ามีความยากลำบาก และส่งผลต่อประสิทธิภาพในการให้บริการของเภสัชกร เพื่อแก้ปัญหานี้ ผู้วิจัยมีแนวคิดที่จะนำกูเกิลแปลภาษามาใช้เป็นเครื่องมือในการสื่อสารระหว่างเภสัชกรไทยและผู้ป่วยชาวพม่า วัตถุประสงค์ของงานวิจัยนี้ เพื่อประเมินความถูกต้องของกูเกิลแปลภาษาในการแปลข้อความที่ใช้สื่อสารในร้านยาระหว่างภาษาไทย ภาษาอังกฤษ และภาษาพม่าก่อนนำไปใช้จริง การประเมินทำใน 2 ระดับตามโครงสร้างของภาษา ได้แก่ ระดับคำ ประเมินโดยการหาค่าเฉลี่ยความยอมรับได้ และระดับวลี หรือประโยค ประเมินด้วยค่า adequacy และ fluency ผลการวิจัย พบว่า กูเกิลแปลภาษายังไม่มีประสิทธิภาพในการแปลภาษาด้านเภสัชกรรม ซึ่งพบทั้งในระดับคำศัพท์และระดับวลีหรือประโยค ดังนั้นกูเกิลแปลภาษาเหมาะกับการใช้เป็นเพียงเครื่องมือขั้นต้น และควรต้องแก้ไขผลลัพธ์จากการแปลให้ถูกต้องเสียก่อน เภสัชกรควรใช้ภาษาอังกฤษเป็นภาษาต้นทางแทนภาษาไทยในการแปลผ่านกูเกิลแปลภาษาเป็นภาษาพม่า และหากผู้ป่วยใช้ภาษาพม่าเป็นภาษาต้นทางก็ควรเลือกใช้ภาษาอังกฤษเป็นภาษาปลายทางในการแสดงผลแทนภาษาไทยให้กับเภสัชกรเช่นกัน
262,วัตถุประสงค์ เพื่อให้ผู้อ่านทราบแนวทางการประเมินงานวิจัยรูปแบบสุ่มที่มีการควบคุมด้วยเครื่องมือแคสพีฉบับปรับปรุง พ.ศ. 2563 และเครื่องมือประเมินงานวิจัยชนิดอื่น ๆ เพื่อให้ผู้อ่านตระหนักถึงข้อควรระวังในการใช้เครื่องมือแคสพีเพื่อประเมินความน่าเชื่อถือของงานวิจัยรูปแบบสุ่มที่มีการควบคุม บทคัดย่อ การประเมินความน่าเชื่อถือของวรรณกรรมปฐมภูมิ โดยเฉพาะอย่างยิ่งงานวิจัยรูปแบบสุ่มที่มีการควบคุม เป็นทักษะการคิดเชิงวิพากษ์ที่จำเป็นสำหรับบุคลากรทางการแพทย์เพื่อใช้ประกอบการดูแลผู้ป่วย บทความฉบับก่อนหน้า ได้แนะนำเครื่องมือประเมินความน่าเชื่อถือของงานวิจัยรูปแบบสุ่มที่มีการควบคุมที่มีชื่อว่าแคสพีซึ่งประกอบด้วย 11 ข้อคำถามเพื่อตอบคำถามที่สำคัญสามข้อ 1 ผลลัพธ์ของการศึกษามีความถูกต้องหรือไม่ 2 ผลลัพธ์ของการศึกษาเป็นอย่างไร และ 3 จะประยุกต์ใช้ผลลัพธ์ของการศึกษากับผู้ป่วยได้อย่างไร บทความฉบับนี้จะเป็นการอธิบายถึงรายละเอียดของเครื่องมือแคสพีที่มีการปรับปรุงล่าสุด โดยได้เปรียบเทียบกับฉบับก่อนหน้า นอกจากนี้ยังแสดงให้เห็นถึงข้อควรระวังหรือหลุมพรางในการใช้เครื่องมือดังกล่าวจากประสบการณ์ของผู้เขียน ตลอดจนมีการแนะนำเครื่องมืออื่น ๆ สำหรับใช้ประเมินความน่าเชื่อถือของงานวิจัยรูปแบบสุ่มที่มีการควบคุม ทั้งนี้มีวัตถุประสงค์หลักเพื่อแนะนำเทคนิคสำหรับสนับสนุนการตัดสินใจ เพื่อให้ผู้อ่านสามารถนำไปประยุกต์ใช้ในการปฏิบัติงานและพัฒนาการดูแลผู้ป่วยผ่านหลักฐานเชิงประจักษ์ทางการแพทย์ต่อไป
263,ความตระหนักรู้ต่อโรคของผู้ป่วยนั้นสำคัญต่อประสิทธิผลของการพูด คุยเรื่องเป้าหมายการรักษาในการดูแลประคับประคอง แต่ยังขาด ความรู้เกี่ยวกับปัจจัยที่เกี่ยวข้องกับความตระหนักรู้ของผู้ป่วย การ ศึกษาแบบย้อนหลังครั้งนี้ จึงมีวัตถุประสงค์เพื่อประเมินปัจจัยที่ส่งผล ต่อความตระหนักรู้ของผู้ป่วยมะเร็งระยะประคับประคอง โดยศึกษา ข้อมูลย้อนหลังจากเวชระเบียนผู้ป่วยมะเร็งที่ได้รับการส่งปรึกษาการ ดูแลแบบประคับประคองที่โรงพยาบาลลำปางระหว่างปี พ.ศ. 2560- 2564 ข้อมูลที่ศึกษา ได้แก่ ข้อมูลส่วนบุคคลและข้อมูลทางคลินิก ของผู้ป่วย ชนิดของมะเร็ง วันที่ได้รับการวินิจฉัยมะเร็ง วันที่ได้รับการ ส่งปรึกษาการดูแลแบบประคับประคอง และระดับความสามารถในการ ช่วยเหลือตัวเอง วิเคราะห์ความเกี่ยวข้องระหว่างข้อมูล ส่วนบุคคลของผู้ป่วยกับความตระหนักรู้ต่อโรค ระยะและการพยากรณ์ โรค รวมทั้งเป้าหมายของการรักษาด้วยสถิติพหุคูณถดถอยโลจิสติก ผลการศึกษาพบว่าค่า PPS score สูงและระยะเวลาที่วินิจฉัยมะเร็ง จนถึงได้รับการรักษาแบบประคับประคองตั้งแต่ 3 เดือนขึ้นไปเพิ่ม โอกาสของความตระหนักรู้ของแต่ละปัจจัยอย่างมีนัยสำคัญทางสถิติ ขณะที่การมีอายุเพิ่มขึ้นแต่ละปีลดความตระหนักรู้ของแต่ละปัจจัย อย่างมีนัยสำคัญทางสถิติ นั่นคือการปรึกษาการดูแลประคับประคอง โดยเร็วเพิ่มความตระหนักรู้ของผู้ป่วยมะเร็งยิ่งกว่านั้นในผู้ป่วยที่ยังไม่ ตระหนักรู้หากได้คุยซ้ำหลังการวินิจฉัยมะเร็ง 3 เดือนอาจช่วยให้ ความตระหนักรู้ดีขึ้น
264,การวิจัยเชิงวิเคราะห์แบบภาคตัดขวางนี้ มีวัตถุประสงค์เพื่อศึกษาพฤติกรรมป้องกันการติดเชื้อ วัณโรคปอด และปัจจัยที่มีความสัมพันธ์กับพฤติกรรมป้องกันการติดเชื้อวัณโรคปอดในบุคลากรสาธารณสุข กลุ่มตัวอย่าง คือ บุคลากรสาธารณสุขโรงพยาบาลชุมแพ อำเภอชุมแพ จังหวัดขอนแก่น จำนวน 370 คน สุ่มตัวอย่างแบบง่าย เก็บข้อมูลโดยใช้แบบสอบถาม ช่วงเดือนเมษายนพ.ศ. 2566 วิเคราะห์ข้อมูลโดยใช้สถิติพรรณนา และสถิติอนุมานโดยการวิเคราะห์การถดถอยโลจิสติก ผลการวิจัยพบว่า กลุ่มตัวอย่าง ส่วนใหญ่เป็นเพศหญิง ร้อยละ 82.97 อายุเฉลี่ย 32.71 ปี ส่วนเบี่ยงเบนมาตรฐาน 8.66 ปี มีพฤติกรรมป้องกันการติดเชื้อวัณโรคปอด ระดับดี ร้อยละ 78.11 และปัจจัยที่มีความสัมพันธ์กับพฤติกรรมป้องกันการติดเชื้อวัณโรคปอด ได้แก่ อายุ สิ่งแวดล้อม และความรอบรู้ด้านสุขภาพ ได้แก่ การเข้าถึงข้อมูล การเข้าใจข้อมูล การวิเคราะห์ ประเมินข้อมูล ดังนั้น ควรเสริมสร้างความรอบรู้ด้านสุขภาพในผู้เข้าปฏิบัติงานใหม่ อายุน้อยกว่า 30 ปี เกี่ยวกับป้องกันการติดเชื้อจากการปฏิบัติงานและการจัดการสิ่งแวดล้อมเพื่อป้องกันการติดเชื้อวัณโรคและโรคอื่น
265,เด็กวัยเรียนนับเป็นทรัพยากรบุคคลที่สำคัญต่อการพัฒนาประเทศในอนาคต การมีภาวะสุขภาพที่ดี ความเป็นอยู่ที่ดีจะเห็นถึงศักยภาพความเป็นอยู่และเป็นตัวกำหนดอนาคตของประเทศชาติ การวิจัยกึ่งทดลอง นี้มีวัตถุประสงค์เพื่อศึกษาผลของโปรแกรมการดูแลพฤติกรรมสุขภาพส่วนบุคคล โดยการมีส่วนร่วมของผู้ปกครองต่อความสะอาดของร่างกายและเสื้อผ้า ต้นทุนชีวิต การปฏิบัติดูแลสุขภาพตนเอง และแรงสนับสนุนทางคม ในนักเรียนชั้นประถมศึกษาโรงเรียนตำรวจตระเวนชายแดนบนพื้นที่สูงจำนวน 160 คน แบ่งเป็นกลุ่มทดลองและกลุ่มควบคุม กลุ่มละ 80 คน รวบรวมข้อมูลโดยใช้แบบสอบถาม และเครื่องมือในการทดลองคือโปรแกรมการดูแลพฤติกรรมสุขภาพส่วนบุคคล มีค่าความเที่ยงตรงของเนื้อเท่ากับ .82 และ .84 ตามลำดับ และมีค่าความเชื่อมั่นเท่ากับ .88 ระยะเวลาศึกษาระหว่างเดือนกันยายน - ธันวาคม พ.ศ. 2562 วิเคราะห์ข้อมูลก่อน-หลัง เปรียบเทียบความแตกต่างของคะแนนภายในกลุ่มและระหว่างกลุ่มด้วยสถิติ Mann Whitney U test ในกลุ่มทดลองและกลุ่มเปรียบเทียบ ผลการวิจัย พบว่า ผลของโปรแกรมการดูแลพฤติกรรมสุขภาพส่วนบุคคลหลังเข้าร่วมในกลุ่มทดลองมีการดูแลพฤติกรรมสุขภาพส่วนบุคคลด้านความสะอาดของร่างกายและเสื้อผ้า ด้านต้นทุนชีวิต ด้านการปฏิบัติดูแลสุขภาพตนเอง และการได้รับแรงสนับสนุนด้านข้อมูลข่าวสาร ทรัพยากร และอารมณ์ มีค่าเฉลี่ยคะแนนมากกว่าก่อนการทดลอง และมากกว่ากลุ่มควบคุม อย่างมีนัยสำคัญทางสถิติที่ระดับ .05 ซึ่งแสดงให้เห็นว่าโปรแกรมสามารถทำให้นักเรียนมีการดูแลพฤติกรรมสุขภาพส่วนบุคคลที่ดีขึ้น
266,วัตถุประสงค์ของการศึกษาเพื่อประเมินการตระหนักถึงความจำเป็นในการรักษาทางทันตกรรมจัดฟัน การตระหนักต่อลักษณะของฟันตนเอง และความสัมพันธ์ระหว่างปัจจัยทั้งสองโดยนักเรียนที่มีอายุ 12-14 ปี จำนวน 588 คน ถูกคัดเลือกให้ทำแบบสอบถามที่ประกอบด้วย การตระหนักถึงความจำเป็นในการรักษาทางทันตกรรมจัดฟันโดยใช้ดัชนีความจำเป็นในการรักษาทางทันตกรรมจัดฟันในส่วนเอสธีติกคอมโพเนนท์ ไอโอทีเอ็น-เอซี และการตระหนักถึงความสวยงามฟันโดยใช้ดัชนีโอเอเอสไอเอส ผลรวมของดัชนีโอเอเอสไอเอสและดัชนีไอโอทีเอ็น-เอซี โอเอเอสไอเอส เอซี แสดงถึงทัศนคติต่อลักษณะฟันของตนเอง ผลการศึกษาพบว่าค่าเฉลี่ยของค่าดัชนีไอโอทีเอ็น-เอซีเท่ากับ 2.33 ส่วนเบี่ยงเบนมาตรฐานเท่ากับ 1.28 โดยนักเรียนส่วนใหญ่ จำนวน 564 คน ร้อยละ 95.9 มีค่าดัชนีไอโอทีเอ็น-เอซีอยู่ในระดับต่ำซึ่งแสดงถึงการตระหนักถึงความจำเป็นในการรักษาทางทันตกรรมจัดฟันอยู่ในระดับไม่จำเป็นถึงจำเป็นเล็กน้อย ค่าเฉลี่ยของดัชนีโอเอเอสไอเอสของนักเรียนทั้งหมดมีค่าเท่ากับ 12.67 ส่วนเบี่ยงเบนมาตรฐานเท่ากับ 5.42 นักเรียนจำนวน 338 คน ร้อยละ 57.5 มีค่าดัชนีโอเอเอสไอเอสอยู่ในระดับสูง แสดงถึงว่ามีการตระหนักถึงความต้องการทางทันตกรรมจัดฟันอยู่ในระดับปานกลางถึงมาก ซึ่งดัชนีไอโอทีเอ็น-เอซีและดัชนีโอเอเอสไอเอสมีความสัมพันธ์กันอย่างมีนัยสำคัญทางสถิติ นักเรียนส่วนใหญ่ จำนวน 291 คน ร้อยละ 49.5 มีค่าดัชนีโอเอเอสไอเอส เอซีอยู่ในระดับต่ำ แสดงถึงการมีทัศนคติในแง่บวกต่อลักษณะฟันของตนเอง ทั้งนี้ลักษณะทางเพศจะมีอิทธิพลเฉพาะค่าดัชนีไอโอทีเอ็น-เอซีเท่านั้น โดยสรุปพบว่า ความกังวลหรือไม่พอใจในลักษณะฟันของตนเองจะมีความสัมพันธ์กับความต้องการในการรักษาทางทันตกรรมจัดฟัน โดยนักเรียนที่มีทัศนคติในแง่ลบต่อลักษณะฟันของตนเองจะมีแนวโน้มที่มีความต้องการทางทันตกรรมจัดฟันที่มากขึ้น และถึงแม้นักเรียนจะคิดว่าฟันของตนเองมีลักษณะที่ดีอยู่แล้วและไม่มีความจำเป็นในการรักษา ค่าดัชนีไอโอทีเอ็น-เอซีอยู่ในระดับต่ำ แต่ก็ยังมีความกังวลต่อลักษณะฟันของตนเอง ค่าดัชนีโอเอเอสไอเอสอยู่ในระดับสูง ซึ่งนำไปสู่การรักษาทางทันตกรรมจัดฟันที่ไม่จำเป็น
267,การวิจัยเชิงพรรณนานี้มีวัตถุประสงค์เพื่อศึกษาระดับและเปรียบเทียบความพึงพอใจและความมั่นใจในตนเองระหว่างการเรียนการสอนภาคปฏิบัติในหอผู้ป่วยจริงกับการเรียนการสอนในสถานการณ์จำลองทางคลินิกของนักศึกษาพยาบาล ช่วงการระบาดของโรคติดเชื้อไวรัสโคโรนา 2019 ประชากรเลือกแบบเจาะจง เป็นนักศึกษาพยาบาลศาสตร์บัณฑิตชั้นปีที่ 3 ทั้งสิ้น 98 คน เป็นกลุ่มฝึกปฏิบัติในหอผู้ป่วยจริงจำนวน 61 คนโดยฝึกตามปกติช่วงที่ไม่มีการระบาดของโรคติดเชื้อไวรัสโคโรนา 2019 และกลุ่มฝึกปฏิบัติในสถานการณ์จำลองทางคลินิก จำนวน 37 คนโดยฝึกในช่วงการระบาดหนักของโรคติดเชื้อไวรัสโคโรนา 2019 ระยะเวลาการฝึก 4 สัปดาห์ ทั้งสองกลุ่ม เครื่องมือวิจัยประกอบด้วย1 แผนการสอนภาคปฏิบัติรายวิชาการพยาบาลผู้ใหญ่และผู้สูงอายุ1 สำหรับภาคปฏิบัติในหอผู้ป่วยจริงและแผนการสอนภาคปฏิบัติในสถานการณ์จำลองทางคลินิก 2 แบบประเมินความพึงพอใจและความมั่นใจในตนเองมีค่าความเชื่อมั่นเท่ากับ 0.86 0.90 ตามลำดับเก็บรวบรวมข้อมูลระหว่าง เดือนกุมภาพันธุ์ ถึงเดือนเมษายน 2564 วิเคราะห์ข้อมูลโดยใช้สถิติเชิงพรรณนาและทดสอบความแตกต่างของค่าเฉลี่ยของกลุ่มตัวอย่างที่เป็นอิสระต่อกัน ผลการวิจัยพบว่า ค่าเฉลี่ยคะแนนความพึงพอใจในการเรียนรู้ทั้ง2รูปแบบอยู่ในระดับมากและไม่แตกต่างกัน โดยรูปแบบการฝึกแบบสถานการณ์จริงบนหอผู้ป่วยมีค่าเฉลี่ยคะแนนความพึงพอใจในการเรียนรู้มากกว่าสถานการณ์จำลองทางคลินิก 1.00 และ M และค่าเฉลี่ยคะแนนความมั่นใจในตนเองต่อการเรียนรู้ทั้ง2รูปแบบอยู่ในระดับมากและไม่แตกต่างกัน โดยรูปแบบการฝึกแบบสถานการณ์จริงในหอผู้ป่วยมีค่าเฉลี่ยคะแนนความมั่นใจในตนเองต่อการเรียนรู้มากกว่าสถานการณ์จำลองทางคลินิก .92 และ M ข้อเสนอแนะ การเรียนการสอนในสถานการณ์จำลองทางคลินิกเป็นกลยุทธ์การสอนรูปแบบหนึ่งที่สามารถทำให้เกิดความพึงพอใจและความมั่นใจในตนเองของนักศึกษาพยาบาลได้ในช่วงการระบาดของโรคติดเชื้อไวรัสโคโรนา 2019
268,ความปวดภาวะซึมเศร้าเป็นปัญหาที่พบบ่อยในผู้ป่วยมะเร็งยังมีข้อมูลจำกัดในการศึกษาความปวด และ ภาวะซึมเศร้าในผู้ป่วยมะเร็งที่ได้รับรังสีรักษาการศึกษานี้มีวัตถุประสงค์เพื่อศึกษาความปวดและภาวะซึมเศร้าของผู้ป่วยมะเร็งที่ได้รับรังสีรักษา การวิจัยครั้งนี้เป็นวิจัยเชิงพรรณนาแบบตัดขวาง กลุ่มตัวอย่างเป็นผู้ป่วยมะเร็งที่ได้รับรังสีรักษา โรงพยาบาลมะเร็งอุบลราชธานี จำนวน 166 คน เก็บข้อมูลด้วยแบบบันทึก cancer profile แบบสอบถามความปวด Brief Pain Inventory แบบประเมินDN4 ประเมินลักษณะความปวดNeuropathic และแบบประเมินภาวะซึมเศร้าThe วิเคราะห์ข้อมูลเชิงปริมาณโดยใช้สถิติเชิงพรรณนา ได้แก่ ความถี่ ร้อยละ ค่าเฉลี่ย และส่วนเบี่ยงเบนมาตรฐาน ผลการวิจัยพบว่ากลุ่มตัวอย่างเป็นผู้ป่วยมะเร็งเต้านมมากที่สุด ร้อยละ 16.9 ส่วนใหญ่อยู่ในระยะที่ 2 มีความปวด ร้อยละ 47.6 และ ลักษณะความปวดแสบปวดร้อน มากที่สุดร้อยละ 33.1 ความรุนแรงของความปวดมากที่สุดเฉลี่ย 3.47 ปวดน้อยที่สุดเฉลี่ย 1.52 ความรุนแรงความปวดระดับเล็กน้อยถึงปานกลาง ความปวดรบกวนในชีวิตประจำวันที่มากที่สุด ได้แก่ ด้านการนอนหลับเฉลี่ยเท่ากับ 2.95 พบกลุ่มตัวอย่างที่ได้รับรังสีรักษามีภาวะซึมเศร้า ร้อยละ 13.3
269,โรคเรื้อรังเป็นสาเหตุการตายหลักของโลกในปัจจุบัน ซึ่งสาเหตุส่วนใหญ่ของโรคเรื้อรังมาจากพฤติกรรมเสี่ยงในระดับบุคคล ดังนั้น การปรับเปลี่ยนพฤติกรรมจะนำไปสู่การลดลงของอุบัติการณ์การเกิดโรคเรื้อรัง ทั้งนี้ พฤติกรรมการบริโภคอาหารที่ไม่ถูกต้องเป็นส่วนหนึ่งของการนำไปสู่การเกิดโรคเรื้อรังต่างๆ โดยเฉพาะอย่างยิ่งโรคอ้วน ซึ่งเป็นปัญหาทางสุขภาพที่พบได้ทั่วโลก และมีจำนวนผู้ป่วยโรคอ้วนเพิ่มมากขึ้นทุกปี นอกจากนี้ แนวโน้มการบริโภคเครื่องดื่มรสหวานที่มีน้ำตาลพบมากในวัยรุ่น จึงควรมีการปรับเปลี่ยนพฤติกรรมการบริโภคเครื่องดื่มรสหวานที่มีน้ำตาล สอดคล้องกับข้อมูลจากการทบทวนวรรณกรรมที่พบว่า เจตคติต่อเครื่องดื่มรสหวานที่มีน้ำตาล การคล้อยตามกลุ่มอ้างอิง และการรับรู้ความ สามารถในการควบคุมพฤติกรรม มีความสัมพันธ์ทางบวกกับความตั้งใจลดการดื่มเครื่องดื่มรสหวานที่มีน้ำตาล ซึ่งสอดคล้องกับทฤษฎีพฤติกรรมตามแผน โดยวัยรุ่นเป็นวัยที่ให้ความสำคัญกับบุคคลรอบตัว โดยเฉพาะผู้ปกครองและเพื่อน และยังเป็นวัยที่สามารถควบคุมการกระทำพฤติกรรมต่างๆ ได้ด้วยตนเอง ดังนั้น การประยุกต์ใช้ทฤษฎีพฤติกรรมตามแผนจะช่วยส่งเสริมให้วัยรุ่นเกิดความตั้งใจในการลดการบริโภคเครื่องดื่มรสหวานที่มีน้ำตาล ซึ่งจะส่งผลให้มีสุขภาพที่ดีต่อไป
270,บทคัดย่อ เป็นเชื้อราก่อโรคในแมลงซึ่งมีสรรพคุณด้านยาและมีฤทธิ์ทางชีวภาพที่นิยมนำมาใช้ในการบำรุงรักษาสุขภาพและใช้เป็นยาทางการแพทย์ รวมถึงมีฤทธิ์ในการต้านเชื้อมาลาเรีย และยับยั้งการเจริญของเชื้อแบคทีเรียก่อโรค โดยจากการศึกษา พบว่าสารสกัดเส้นใยเชื้อรา มีฤทธิ์ยับยั้งการเจริญของแบคทีเรียก่อโรคทั้งแบคทีเรียแกรมลบ และแบคทีเรียแกรมบวก หลายชนิด รวมทั้งเชื้อ สายพันธุ์ที่ดื้อต่อยาเมทิซิลิน แต่กลไกในการออกฤทธิ์ยับยั้งแบคทีเรียก่อโรคยังไม่ทราบแน่ชัด เพื่อศึกษาถึงวิถีเมแทบอลิสมหรือโปรตีนของแบคทีเรีย MRSA ที่เป็นเป้าหมายของเชื้อรา แบคทีเรีย MRSA สายพันธุ์ DMST 20651 และ DMST 20654 ถูกเลี้ยงในอาหารที่มีสารสกัดเส้นใยเชื้อรา Cod-MK1201 ที่ความเข้มข้น 1.5 มิลลิกรัม มิลลิลิตรหรือ 0.5 เท่าของค่าความเข้มข้นต่ำสุดของสารสกัดที่ยับยั้งการเจริญ เป็นเวลา 18 ชั่วโมง โปรตีนจากเซลล์ของแบคทีเรียจะถูกนำออกจากเซลล์โดยการ sonication จากนั้นนำมาวิเคราะห์แยกบนเจลด้วยกระแสไฟฟ้าแบบสองมิติ รูปแบบของโปรตีนที่ได้จากแบคทีเรียทั้งกลุ่มควบคุมและกลุ่มที่ได้รับสารสกัด ถูกนำมาเปรียบเทียบการแสดงออกโดยใช้โปรแกรมวิเคราะห์ ImageMaster 2D platinum จากนั้นเลือกจุดโปรตีนที่มีการเปลี่ยนแปลงการแสดงออกมาเพื่อวิเคราะห์ชนิดของโปรตีนด้วยวิธี Liquid chromatography-tandem mass spectrometry โดยพบว่า จุดโปรตีนจำนวน 22 จุดที่มีการเปลี่ยนแปลงการแสดงออกแตกต่างจากกลุ่มควบคุม เพิ่มขึ้นหรือลดลง มากกว่า 1.5 เท่า ถูกนำมาวิเคราะห์ชนิดของโปรตีน โดยในแบคทีเรีย MRSA ทั้งสองสายพันธุ์ พบการแสดงออกลดลงของโปรตีนที่เกี่ยวข้องกับกระบวนการเมตาบอลิสมของคาร์โบไฮเดรต กระบวนการการสร้างพลังงานภายในเซลล์ และการลดลงของโปรตีนที่เกี่ยวข้องกับกระบวนการแปลรหัส ในขณะที่โปรตีนที่ทำหน้าที่ในการตอบสนองต่อสภาวะเครียด มีการแสดงออกของโปรตีนที่เพิ่มขึ้น การศึกษาครั้งนี้ตั้งสมมติฐานได้ว่า สารสกัดเส้นใยเชื้อรา ออกฤทธิ์ยับยั้งการเจริญของแบคทีเรีย MRSA โดยการรบกวนยับยั้งกระบวนการเมแทบอลิสม สร้างพลังงาน และการแปลรหัส
271,วัตถุประสงค์ เพื่อประเมินผลของการสอนที่ใช้กิจกรรมการเรียนรู้เชิงรุกโดยใช้ชุมชนเป็นฐานต่อทักษะทางเภสัชกรรมคลินิก ทักษะทางอารมณ์ และความคิดเห็นของนิสิตและอาจารย์เกี่ยวกับการจัดการเรียนการสอนในนิสิตเภสัชศาสตร์ชั้นปีที่ 3 มหาวิทยาลัยมหาสารคาม วิธีการ การศึกษานี้เป็นแบบกึ่งทดลอง เก็บข้อมูลในภาคการศึกษาที่ 2 2561 ในนิสิตเภสัชศาสตร์ชั้นปีที่ 3 จำนวน 100 คนที่ได้รับความรู้ภาคบรรยายและฝึกปฏิบัติในชั้นเรียนเกี่ยวกับการซักประวัติผู้ป่วยและเภสัชกรรมบำบัดเบื้องต้น จากนั้นนิสิตได้เข้าร่วมกิจกรรมการเรียนรู้เชิงรุกโดยใช้ชุมชนเป็นฐาน คือ การเยี่ยมบ้านผู้ป่วยที่มีโรคเรื้อรังจำนวน 2 ครั้ง ห่างกัน 1 เดือน การศึกษาประเมินทักษะทางเภสัชกรรมคลินิกด้วยวิธีการสอบ OSCE ที่กลางและปลายภาคการศึกษา และประเมินทักษะทางอารมณ์ด้วยแบบสอบถามชนิดตอบด้วยตนเอง 2 ครั้ง คือก่อนและหลังการจัดการเรียนการสอน ในปลายเทอมเก็บข้อมูลเชิงคุณภาพเพื่อศึกษาความคิดเห็นที่มีต่อการจัดการเรียนการสอนด้วยวิธีการอภิปรายกลุ่มจำนวน 3 ครั้งโดยมีกลุ่มตัวอย่าง คือ ตัวแทนนิสิต 2 ครั้ง 12 คน และอาจารย์ผู้สอน 1 ครั้ง ผลการวิจัย คะแนนเฉลี่ยทักษะทางเภสัชกรรมคลินิกที่ปลายภาคลดลงจากกลางภาค กลางภาค ปลายภาค นิสิตมีคะแนนทักษะการค้นข้อมูลจากตำราและการคำนวณเพิ่มขึ้น กลางภาค ปลายภาค นิสิตมีคะแนนทักษะทางอารมณ์เพิ่มขึ้นจาก 3.73 0.39 เป็น 3.90 กลุ่มตัวอย่างอาจารย์และนิสิตเห็นว่า กิจกรรมการเรียนรู้เชิงรุกโดยใช้ชุมชนเป็นฐานช่วยส่งเสริมให้นิสิตมีทักษะทางอารมณ์และทักษะทางคลินิกที่ดีขึ้น สรุป การสอนร่วมกับกิจกรรมการเรียนรู้เชิงรุกโดยใช้ชุมชนเป็นฐานมีส่วนสำคัญที่ช่วยเพิ่มพูนทักษะทางอารมณ์และความมั่นใจในการเรียน อย่างไรก็ตาม การเพิ่มพูนทักษะทางเภสัชกรรมคลินิกสำหรับนิสิตเภสัชศาสตร์อาจจะต้องใช้เวลา ดังนั้นการจัดการเรียนการสอนสำหรับนิสิตจำเป็นต้องมีแบบการเรียนรู้เชิงรุกและประเมินผลอย่างต่อเนื่องตลอดการศึกษา
272,การวิจัยนี้ใช้แบบแผนการวิจัยกึ่งทดลอง ศึกษาแบบเปรียบเทียบสองกลุ่มที่ไม่เท่าเทียมกันมีวัตถุประสงค์เพื่อเปรียบเทียบพฤติกรรมการดื่มแอลกอฮอล์ในผู้ป่วยจิตเภทที่ดื่มแอลกอฮอล์ก่อนและหลังได้รับโปรแกรมสร้างแรงจูงใจในการควบคุมความอยากดื่ม และเปรียบเทียบพฤติกรรมการดื่มแอลกอฮอล์ในผู้ป่วยจิตเภทที่ดื่มแอลกอฮอล์ระหว่างกลุ่มที่ได้รับโปรแกรมสร้างแรงจูงใจในการควบคุมความอยากดื่มกับกลุ่มที่ได้รับการพยาบาลตามปกติ กลุ่มตัวอย่าง คือ ผู้ป่วยจิตเภทที่ดื่มแอลกอฮอล์ในสถาบันจิตเวชศาสตร์สมเด็จเจ้าพระยา จำนวนทั้งสิ้น 40 คน ใช้คะแนนพฤติกรรมการดื่มแอลกอฮอล์ ในการจับคู่กลุ่มตัวอย่างสองกลุ่มให้มีลักษณะใกล้เคียงกัน และใช้การสุ่มอย่างง่าย แบ่งเป็น 2 กลุ่ม คือกลุ่มทดลองได้รับโปรแกรมสร้างแรงจูงใจในการควบคุมความอยากดื่ม 20 คน และกลุ่มควบคุมได้รับการพยาบาลตามปกติ 20 คน เครื่องมือที่ใช้ในการวิจัยประกอบไปด้วย เครื่องมือทดลอง 1 โปรแกรมสร้างแรงจูงใจในการควบคุมความอยากดื่ม 2 แบบวัดความอยากดื่มแอลกอฮอล์ เครื่องมือทุกชุดผ่านการตรวจสอบความตรงเชิงเนื้อหาจากผู้ทรงคุณวุฒิ จำนวน 5 คน ตรวจสอบความเที่ยงพบค่าสัมประสิทธิ์แอลฟาของครอนบาค เท่ากับ 0.88 และเครื่องมือเก็บรวบรวมข้อมูล ได้แก่ แบบประเมินพฤติกรรมการดื่มแอลกอฮอล์ ตรวจสอบความเที่ยงพบค่าสัมประสิทธิ์แอลฟาของครอนบาค เท่ากับ 0.71 วิเคราะห์ข้อมูลโดยใช้สถิติเชิงบรรยายและการทดสอบ t-test โดยกำหนดค่านัยสำคัญทางสถิติที่ระดับ .05 ผลการวิจัยสรุปได้ ดังนี้ ผู้ป่วยจิตเภทที่ดื่มแอลกอฮอล์กลุ่มที่ได้รับโปรแกรมสร้างแรงจูงใจในการควบคุมความอยากดื่มมีพฤติกรรมการดื่มแอลกอฮอล์ลดลงกว่าก่อนได้รับโปรแกรมสร้างแรงจูงใจในการควบคุมความอยากดื่มอย่างมีนัยสำคัญทางสถิติที่ระดับ .05 ผู้ป่วยจิตเภทที่ดื่มแอลกอฮอล์ที่ได้รับโปรแกรมสร้างแรงจูงใจในการควบคุมความอยากดื่มมีพฤติกรรมการดื่มแอลกอฮอล์ลดลงกว่ากลุ่มที่ได้รับการพยาบาลตามปกติ อย่างมีนัยสำคัญทางสถิติที่ระดับ .05
273,การศึกษานำร่องนี้มีวัตถุประสงค์เพื่อทดสอบความถูกต้องของแอปพลิเคชั่นบนระบบปฏิบัติการแอนดรอยด์และนา ิกาอัจฉริยะในการวัดอัตราการเต้นของหัวใจโดยการเปรียบเทียบกับเครื่อง Polar ทำการวัดอัตราการเต้นของหัวใจขณะพัก หลังออกกำลังหนักปานกลางและหนักมากบนลู่วิ่งในอาสาสมัครนักศึกษา 7 คนที่ไม่มีโรคประจำตัวอายุระหว่าง 22-23 ปี ทำการวัดอัตราการเต้นของหัวใจในท่านั่งด้วยแอปพลิเคชั่น 3 แบบด้วยการเรียงลำดับแบบสุ่ม พร้อมกับการใส่นา ิกา Polar ที่ข้อมือซ้าย และนา ิกา Garmin ที่ข้อมือขวา ในการวัดขณะพักพบว่าแอปพลิเคชั่นทั้ง 3 ชนิดมีค่าความถูกต้องในระดับสูง การวัดของทั้ง 3 แอปพลิเคชั่น หลังจากออกกำลังหนักปานกลางมีค่าระดับปานกลางแต่ไม่มีนัยสำคัญทางสถิติ แอปพลิเคชั่นที่ 3 มีค่าความถูกต้องในระดับสูง เมื่อวัดหลังออกกำลังหนักมาก ค่าความถูกต้องของการวัดด้วยนา ิกา Garmin มีค่าสูงถึงปานกลางในการวัดขณะพักและการออกกำลังหนักปานกลางและหนักมากตามลำดับ ในทางปฏิบัติแอปพลิเคชั่นทั้ง 3 น่าจะมีความเหมาะสมในการวัดอัตราการเต้นของหัวใจในขณะพัก การใช้แอปพลิเคชั่นที่ 3 ในการวัดขณะออกกำลังหนักมากควรทำด้วยความระมัดระวังเพราะต้องใช้เวลาวัด 1 นาที ซึ่งจะทำให้ค่าอัตราการเต้นของหัวใจลงมาอยู่ในระดับพัก นา ิกา Garmin น่าจะเป็นตัววัดที่ดีทั้งหลังออกกำลังหนักปานกลางและหนักมาก
274,การวิจัยแบบบรรยายชนิดติดตามไปข้างหน้าครั้งนี้มีวัตถุประสงค์ เพื่อศึกษาแบบแผนอาการเหนื่อยล้า การจัดการ และผลลัพธ์ของการจัดการอาการเหนื่อยล้าในผู้ป่วยมะเร็งปากมดลูกที่ได้รับรังสีรักษาร่วมกับเคมีบำบัด ตามรูปแบบการจัดการอาการของดอดด์และคณะ กลุ่มตัวอย่างเป็นผู้ป่วยมะเร็งปากมดลูกรายใหม่ที่ได้รับรังสีรักษาร่วมกับเคมีบำบัดชนิดซิสพลาติน จำนวน 30 ราย เก็บข้อมูลตั้งแต่ เดือนธันวาคม 2555 ถึง เดือนพฤษภาคม 2556 โดยใช้เครื่องมือทั้งหมด 3 ชุด ได้แก่ 1 แบบบันทึกข้อมูลส่วนบุคคลและข้อมูลความเจ็บป่วย 2 แบบประเมินอาการเหนื่อยล้าของไปเปอร์และคณะ ฉบับแปลเป็นภาษาไทย และ3 แบบสอบถามวิธีการจัดการอาการและประสิทธิภาพของวิธีการจัดการ ติดตามเก็บข้อมูลทุกสัปดาห์หลังได้รับเคมีบำบัดเป็นระยะเวลา 6 สัปดาห์ วิเคราะห์ข้อมูลด้วยสถิติบรรยาย ผลการวิจัย พบว่า แบบแผนอาการเหนื่อยล้าของกลุ่มตัวอย่างส่วนใหญ่ เป็นแบบเริ่มเกิดอาการเหนื่อยล้าเล็กน้อยใน 3 สัปดาห์แรกหลังได้รับการรักษาและค่อย ๆ มีอาการเพิ่มขึ้นเป็นระดับปานกลางในสัปดาห์ที่ 4-5 และอาการเหนื่อยล้าเพิ่มสูงขึ้นเป็นระดับมาก ในสัปดาห์ที่ 6 วิธีการจัดการอาการเหนื่อยล้าที่กลุ่มตัวอย่างใช้มากที่สุด คือ การนอนหลับพักผ่อน รองลงมาได้แก่ การหยุดทำงานและหยุดกิจกรรมต่าง ๆ การดื่มเครื่องดื่ม อาหารเสริม การสวดมนต์ ทำสมาธิ และการสูดอากาศบริสุทธิ์ ส่วนวิธีที่มีประสิทธิภาพในการบรรเทาอาการเหนื่อยล้ามากที่สุด คือ การนอนหลับพักผ่อน รองลงมาได้แก่ การสวดมนต์ ทำสมาธิ การดื่มเครื่องดื่ม อาหารเสริม การสูดอากาศบริสุทธิ์ และการหยุดทำงาน หยุดทำกิจกรรม ตามลำดับ ผลการศึกษานี้ สามารถใช้เป็นข้อมูลพื้นฐานสำหรับพยาบาลในการประเมินเกี่ยวกับประสบการณ์อาการเหนื่อยล้า ส่งเสริมการเลือกวิธีการจัดการอาการให้เหมาะสมกับผู้ป่วยเฉพาะราย รวมทั้งสามารถนำไปใช้ในการพัฒนาโปรแกรมการจัดการอาการเหนื่อยล้าต่อไป
275,หยวกกล้วยหอมทองเป็นของเหลือทิ้งหลังจากเก็บเกี่ยวกล้วยหอมทองซึ่งมีปริมาณมากในประเทศไทย จึงต้องการเพิ่มมูลค่าโดยแปรรูปเป็นหยวกกล้วยแช่อิ่มอบแห้ง โดยการวิจัยครั้งนี้มีวัตถุประสงค์เพื่อศึกษาสูตรที่เหมาะสมของการพัฒนาผลิตภัณฑ์หยวกกล้วยแช่อิ่มอบแห้ง และเพื่อศึกษาคุณภาพทางเคมีและกายภาพของผลิตภัณฑ์ โดยการวิจัยครั้งนี้ ใช้วัตถุดิบเหลือทิ้งของหยวกกล้วยหอมทองจากการเพาะปลูก จาก บริษัท วัน บานาน่า จำกัด และเขตเพาะปลูกกล้วยในจังหวัดปทุมธานี โดยการศึกษาคุณภาพทางเคมี ได้แก่ ค่า water activity ความเข้มข้นของน้ำเชื่อม ๐ และค่าความเป็นกรดด่าง การศึกษาคุณภาพทางกายภาพ ได้แก่ ค่าสี และกลุ่มตัวอย่างการประเมินคุณภาพทางประสาทสัมผัสเพื่อทดสอบหาสูตรมาตรฐานของหยวกกล้วยแช่อิ่มอบแห้ง เป็นผู้ประเมินที่ไม่ผ่านการฝึกฝนจำนวน 50 คน โดยวิธี 9 point Hedonic scale ผลการวิจัยพบว่า ผลิตภัณฑ์หยวกกล้วยแช่อิ่มอบแห้งสูตรที่ใช้กรดซิตริก 15 กรัม น้ำตาลทราย 290 กรัม ต่อปริมาณหยวกกล้วย 600 กรัม และอบที่อุณหภูมิ 90 C เป็นเวลา 2 ชั่วโมง เป็นสูตรในการทำผลิตภัณฑ์หยวกกล้วยแช่อิ่มอบแห้งที่เหมาะสมที่สุด ค่า water activity ของหยวกกล้วยแช่อิ่มอบแห้ง เท่ากับ 0.504 ค่าความเข้มข้นของน้ำเชื่อมเท่ากับ 52 Brix ค่า pH ของสารละลายกรดซิตริก 2.20 และค่าสีมีค่า L เท่ากับ 39.8 16.87 ตามลำดับ คะแนนความชอบโดยรวม 7.18 อยู่ในเกณฑ์ขอบปานกลาง ผลงานนี้สามารถต่อยอดไปสู่การผลิตในเชิงพาณฺิชย์ได้ จะช่วยลดของเสีย ลดปัญหาสิ่งแวดล้อม แล้วเพิ่มมูลค่าหยวกกล้วย
276,การวิจัยเชิงพรรณนาครั้งนี้ มีวัตถุประสงค์เพื่อศึกษาความสัมพันธ์ระหว่างคุณลักษณะผู้เรียน คุณลักษณะผู้สอนและสิ่งสนับสนุนการเรียนรู้กับทักษะการเรียนรู้โดยใช้หลักฐานเชิงประจักษ์ในการปฏิบัติการพยาบาล รวบรวมข้อมูลโดยใช้แบบสอบถาม กลุ่มตัวอย่างคือ นักศึกษาพยาบาล ชั้นปี 3 และ 4 วิทยาลัยพยาบาลพระจอมเกล้าจังหวัดเพชรบุรี จำนวน 162คน จากการสุ่มตัวอย่างแบบแบ่งชั้นตามสัดส่วน ตรวจสอบคุณภาพเครื่องมือ ด วยวิธีแอลฟาของครอนบาคได้ค่าความเชื่อมั่นเท่ากับ 0.89 วิเคราะห์ข้อมูลด้วยความถี่ ร้อยละ ค่าเฉลี่ย ส่วนเบี่ยงเบนมาตรฐานและทดสอบความสัมพันธ์ด้วยค่าสัมประสิทธิ์สหสัมพันธ์ของเพียร์สัน ผลการศึกษาพบว่า คุณลักษณะผู้เรียน คุณลักษณะผู้สอนและสิ่งสนับสนุนการเรียนรู้มีความสัมพันธ์ทางบวกกับทักษะการเรียนรู้โดยใช้หลักฐานเชิงประจักษ์ในการปฏิบัติการพยาบาลของนักศึกษาพยาบาล อย่างมีนัยสำคัญทางสถิติที่ระดับ 0.01 และ.396 ตามลำดับ ผลการศึกษาครั้งนี้สามารถนำไปใช้การออกแบบการจัดการเรียนการสอนให้สอดคล้องกับเหมาะสมกับคุณลักษณะผู้เรียน คุณลักษณะผู้สอนรวมทั้งจัดหาสิ่งสนับสนุนการเรียนรู้เพื่อพัฒนาให้นักศึกษาพยาบาลมีทักษะและสมรรถนะการใช้หลักฐานเชิงประจักษ์ในการปฏิบัติทางการพยาบาล
277,บทคัดย่อ วัตถุประสงค์ เพื่อศึกษาผลของการพยาบาลระบบสนับสนุนและให้ความรู้ต่อพฤติกรรมการดูแลตนเอง ระดับ น้าตาลในเลือด และระดับความรุนแรงของภาวะแทรกซ้อนทางจอประสาทตาของผู้ป่วยเบาหวานชนิดที่ 2 รูปแบบการศึกษา วิธีการศึกษา ศึกษาในผู้ป่วยเบาหวานชนิดที่ 2 เพศชายและเพศหญิงที่มีภาวะแทรกซ้อนทางจอประสาทตา ระดับปานกลางอายุ 20 ปี ขึ นไป จ้านวน 45 คน เครื่องมือที่ใช้ในการวิจัยประกอบด้วย กิจกรรมการพยาบาล ระบบสนับสนุนและให้ความรู้ตามกรอบแนวคิดของโอเร็ม แบบสอบถามพฤติกรรมการดูแลตนเอง แบบบันทึก การเจ็บป่วยเกี่ยวกับโรคเบาหวานและภาวะแทรกซ้อนทางจอประสาทตา ที่ได้รับการตรวจสอบคุณภาพโดย ผู้ทรงคุณวุฒิ 3 ท่าน มีค่าความสอดคล้องของข้อค้าถามกับค้านิยามของพฤติกรรมการดูแลตนเองเท่ากับ 0.92 และเมื่อน้าไปทดลองใช้ มีค่าความเชื่อมั่นเท่ากับ 0.74 ด้าเนินการทดลองและเก็บข้อมูลในระยะเวลา 12 สัปดาห์ โดยพบกลุ่มตัวอย่าง 4 ครั ง ใช้เวลาประมาณ 45-60 นาที แต่ละครั งห่างกัน 4 สัปดาห์ เปรียบเทียบ ความแตกต่างของระดับความรุนแรงของภาวะแทรกซ้อนทางจอประสาทตาด้วยค่าร้อยละ เปรียบเทียบความ แตกต่างของคะแนนเฉลี่ยพฤติกรรมการดูแลตนเอง ระดับน้าตาลในเลือด ด้วยสถิติ Pair t-test ที่ระดับ นัยส้าคัญที่ 0.05 ผลการศึกษา ภายหลังได้รับการพยาบาลระบบสนับสนุนและให้ความรู้ กลุ่มตัวอย่างมีคะแนนเฉลี่ย พฤติกรรมการดูแลตนเองโดยรวมและรายด้านทั ง 5 ด้านดีขึ นกว่าก่อนได้รับการพยาบาลระบบสนับสนุนและให้ ความรู้อย่างมีนัยส้าคัญทางสถิติที่ p ระดับน้าตาลในเลือดดีขึ นอย่างมีนัยส้าคัญทางสถิติที่ p และ ระดับความรุนแรงของภาวะแทรกซ้อนทางจอประสาทตาเท่าเดิมร้อยละ 86.68 ลดลงร้อยละ 11.11 สรุป ผู้ป่วยเบาหวานชนิดที่ 2 ที่มีภาวะแทรกซ้อนทางจอประสาทตาหลังได้รับการพยาบาลระบบสนับสนุน และให้ความรู้ มีพฤติกรรมการดูแลตนเอง ระดับน้าตาลในเลือดดีขึ น และไม่เพิ่มระดับความรุนแรงของ ภาวะแทรกซ้อนทางจอประสาทตา
278,โรคติดเชื้อไวรัสโคโรนา 2019 โควิด-19 เป็นโรคติดต่ออันตรายที่ส่งผลกระทบทางลบต่อระบบสุขภาพ เศรษฐกิจ และสังคมอย่างรุนแรงในหลายประเทศทั่วโลก พยาบาลชุมชนมีบทบาทในการสร้างเสริมสุขภาพและป้องกันโรคติดเชื้อไวรัสโคโรนา 2019 รวมทั้งการเป็นผู้ให้ความรู้ การเป็นผู้ให้บริการสุขภาพ การเป็นผู้พิทักษ์สิทธิผู้ป่วย การเป็นผู้บริหารจัดการ การเป็นผู้ประสานงาน การเป็นผู้สร้างเสริมพลังอำนาจด้านสุขภาพของบุคคลและชุมชน รวมถึงการให้ชุมชนดำเนินชีวิตบนความปกติใหม่หรือ New normal ได้ และพื้นที่ในความดูแลของโรงพยาบาลรามาธิบดี ได้มีการดำเนินงานโดยพยาบาลชุมชนที่ปฏิบัติงานในพื้นที่ ร่วมกับผู้นำชุมชน และอาสาสมัครสาธารณสุขในการสร้างเสริมสุขภาพทั้งระดับบุคคล และระดับชุมชน การป้องกันโรคในชุมชนตามระดับการป้องกันโรค คือ ระดับปฐมภูมิ ทุติยภูมิ และตติยภูมิ ซึ่งบทบาทสำคัญของพยาบาลชุมชนคือ เพื่อควบคุมการระบาดของโรคติดเชื้อไวรัสโคโรนา 2019 และคงไว้ซึ่งภาวะสุขภาพที่ดีอย่างยั่งยืน
279,บุหรี่เป็นปัจจัยเสี่ยงโรคมะเร็งหลายชนิดและเป็นสาเหตุที่ทำให้เสียชีวิตก่อนวัยอันควร ซึ่งเป็นปัญหาสาธารณสุขทั่วโลก การศึกษาครั้งนี้เป็นการวิจัยเชิงพรรณนาแบบภาคตัดขวาง มีวัตถุประสงค์เพื่อศึกษาการปฏิบัติตามอำนาจหน้าที่ และปัจจัยทำนายการปฏิบัติตามอำนาจหน้าที่ของพนักงานเจ้าหน้าที่ตามพระราชบัญญัติควบคุมผลิตภัณฑ์ยาสูบ พ.ศ. 2560 ในเขตสุขภาพที่ 2 ซึ่งเก็บรวบรวมข้อมูลจากกลุ่มตัวอย่างโดยการส่งแบบสอบถามทางไปรษณีย์ จำนวน 324 คน วิเคราะห์ข้อมูลด้วยสถิติวิเคราะห์ข้อมูลถดถอยแบบพหุคูณแบบหลายขั้นตอน ผลการวิจัยพบว่ากลุ่มตัวอย่างส่วนใหญ่เป็นเพศชาย มีอายุเฉลี่ย 43.7 ปี ระดับการศึกษาปริญญาตรี ร้อยละ 70.4 สถานภาพสมรสคู่ ร้อยละ 61.7 ไม่มีประวัติการสูบบุหรี่ ร้อยละ 73.7 ปฏิบัติงานในตำแหน่งผู้อำนวยการโรงพยาบาลส่งเสริมสุขภาพตำบล ร้อยละ 61.1 ปฏิบัติงานอยู่ที่โรงพยาบาลส่งเสริมสุขภาพตำบล ร้อยละ 92.3 รายได้เฉลี่ยต่อเดือนสูงกว่า 40 000 บาท ร้อยละ 28.1 มีประสบการณ์การปฏิบัติงานด้านการบังคับใช้กฎหมายน้อยกว่า 5 ปี ร้อยละ 63.3 มีระดับการปฏิบัติตามอำนาจหน้าที่อยู่ในระดับน้อย ร้อยละ 88.3 โดยปัจจัยทำนายการปฏิบัติตามอำนาจหน้าที่ของพนักงานเจ้าหน้าที่ตามพระราชบัญญัติควบคุมผลิตภัณฑ์ยาสูบ พ.ศ. 2560 ในเขตสุขภาพที่ 2 ได้แก่ แรงสนับสนุนจากเครือข่ายควบคุมผลิตภัณฑ์ยาสูบ ความเพียงพอของสื่ออุปกรณ์ ประสบการณ์ในการปฏิบัติงานด้านการบังคับใช้กฎหมายควบคุมผลิตภัณฑ์ยาสูบ การได้รับการพัฒนาทักษะ รายได้เฉลี่ยต่อเดือน และความรู้เกี่ยวกับ พระราชบัญญัติฯ ซึ่งสามารถทำนายการปฏิบัติตามอำนาจหน้าที่ ได้ร้อยละ 24.1 R การดำเนินการตามพระราชบัญญัติฯ ควรมีการสนับสนุนให้เครือข่ายภาคประชาชนหรือเอกชนเข้ามามีส่วนร่วมในการสุ่มตรวจการขายผลิตภัณฑ์ยาสูบในชุมชน อีกทั้งหน่วยงานที่เกี่ยวข้องควรดำเนินการพัฒนาศักยภาพด้านความรู้และสนับสนุนอุปกรณ์ให้เพียงพอเพื่อให้เจ้าหน้าที่สามารถนำไปปฏิบัติได้อย่างถูกต้องเหมาะสม
280,การวิจัยครั้งนี้เป็นการวิจัยกึ่งทดลอง มีวัตถุประสงค์เพื่อศึกษาการปรับพฤติกรรมการออกกำลังกายและการบริโภคอาหารโดยใช้โปรแกรมการสร้างพลังอำนาจของเด็กนักเรียนที่มีภาวะอ้วน ตามทฤษฎีการสร้างพลังอำนาจของ Gibson กลุ่มตัวอย่างเป็นเด็กนักเรียน อายุ 10 12 ปีในเขตเทศบาลนครสุราษฎร์ธานีที่มีภาวะอ้วน โดยประเมินภาวะอ้วนจากการชั่งน้ำหนักและวัดส่วนสูง โดยใช้เกณฑ์น้ำหนักเทียบกับส่วนสูง จำนวน 60 คน ให้เด็กนักเรียนตอบแบบสอบถามพฤติกรรมการออกกำลังกายและการบริโภคอาหาร เพื่อใช้ข้อมูลในการกำหนดกลุ่มที่มีลักษณะใกล้เคียงกันมากที่สุด และต้องได้รับอนุญาตจากผู้ปกครอง จัดเข้ากลุ่มทดลองและกลุ่มควบคุม โดยการจับคู่ กลุ่มละ 30คน กลุ่มทดลองได้รับการสร้างพลังอำนาจตามขั้นตอนการสร้างพลังอำนาจที่ผู้วิจัยสร้างขึ้น ส่วนกลุ่มควบคุมได้รับการดูแลตามปกติ เก็บรวบรวมข้อมูลโดยใช้แบบสอบถามพฤติกรรมการออกกำลังกาย และแบบสอบถามพฤติกรรมการบริโภคอาหารที่ผ่านการทดสอบความตรงของเนื้อหาด้วยความสอดคล้อง เท่ากับ .86และความเชื่อมั่นโดยใช้สูตรการหาสัมประสิทธิ์แอลฟาของ Cronbach มีค่าเท่ากับ .80และ .75 ตามลำดับ วิเคราะห์ข้อมูลโดยหาค่าเฉลี่ย ส่วนเบี่ยงเบนมาตรฐาน และทดสอบค่าที ผลการวิจัยสรุปได้ ดังนี้ 1 คะแนนเฉลี่ยการออกกำลังกาย เพิ่มมากขึ้นกว่าก่อนได้รับโปรแกรมสร้างพลังอำนาจ อย่างมีนัยสำคัญทางสถิติ สำหรับคะแนนเฉลี่ยพฤติกรรมการบริโภคอาหาร พบว่าหลังได้รับโปรแกรมสร้างพลังอำนาจเด็กนักเรียนที่มีภาวะอ้วนมีคะแนนเฉลี่ยพฤติกรรมการบริโภคอาหาร เพิ่มขึ้นกว่าก่อนได้รับโปรแกรมการเสริมพลังอำนาจ อย่างมีนัยสำคัญทางสถิติ คะแนนเฉลี่ยพฤติกรรมการออกกำลังกายและพฤติกรรมการบริโภคระหว่างกลุ่มควบคุมและกลุ่มทดลองก่อนได้รับโปรแกรมไม่แตกต่างกัน สำหรับหลังได้รับโปรแกรมการสร้างพลังอำนาจแตกต่างกันอย่างมีนัยสำคัญทางสถิติ
281,วัตถุประสงค์ทั่วไป เพื่อศึกษา อำนาจการทำนาย ได้แก่ สภาวะส่วนบุคคล ความทุกข์ทรมานจากอาการและพฤติกรรมการจัดการอาการต่อคุณภาพชีวิตในผู้ป่วยเนื้องอกสมอง รูปแบบการวิจัย การวิจัยเชิงทำนาย วิธีการดำเนินการวิจัย กลุ่มตัวอย่าง คือ ผู้ป่วย เนื้องอกสมองปฐมภูมิที่มาติดตามการรักษาในโรงพยาบาลรัฐบาลในเขตบริการสาธารณสุข กรุงเทพมหานคร 2 แห่ง จำนวน 143 ราย เครื่องมือวิจัยประกอบด้วย 1 ข้อมูลสภาวะส่วนบุคคล 2 ความทุกข์ทรมานจากอาการ 3 พฤติกรรมการจัดการอาการ และ 4 คุณภาพชีวิตที่เกี่ยวข้องกับสุขภาพ วิเคราะห์ข้อมูลด้วยสถิติเชิงพรรณนา วิเคราะห์ความสัมพันธ์และหาปัจจัยทำนายด้วยสถิติไคสแควร์ สถิติสหสัมพันธ์เพียร์สัน และสถิติถดถอยพหุคูณ ผลการวิจัย ผู้ป่วยเนื้องอกสมองมีคุณภาพชีวิตโดยรวมอยู่ในระดับดี ความทุกข์ทรมานจากอาการโดยรวมอยู่ในระดับปานกลาง พฤติกรรมการจัดการอาการโดยรวมอยู่ในระดับน้อย และพบว่าปัจจัยที่มีอิทธิพลทำนายคุณภาพชีวิตของผู้ป่วยเนื้องอกสมองอย่างมีนัยสำคัญทางสถิติที่ระดับ .05 ได้แก่ ความทุกข์ทรมานจากอาการ พฤติกรรมการจัดการอาการ ตำแหน่งเนื้องอกสมองที่ Frontal lobe ตำแหน่งเนื้องอกสมองที่ Temporal lobe สรุป ผลการวิจัยทำให้ได้ข้อมูลที่มีประโยชน์ สามารถนำไปเป็นข้อมูลพื้นฐานสำหรับวางแผนส่งเสริมพฤติกรรมการจัดการอาการของผู้ป่วยโรคเนื้องอกสมอง เพื่อบรรเทาความทุกข์ทรมาน และส่งเสริมคุณภาพชีวิตได้ต่อไป
282,วัตถุประสงค์ เพื่อศึกษาความคิดเห็นของแพทย์ต่อการปฏิบัติตามนโยบายการส่งเสริมการใช้ยาอย่างสมเหตุผล วิธีการ การวิจัยนี้เป็นการศึกษาเชิงคุณภาพ ซึ่งเก็บข้อมูลโดยการสัมภาษณ์เจาะลึกผู้ให้ข้อมูลสำคัญ 11 ท่านที่ปฏิบัติงานในจังหวัดแห่งหนึ่งในภาคตะวันออกเฉียงเหนือ ผู้ให้ข้อมูลสำคัญปฏิบัติงานในโรงพยาบาล จำนวน 9 ท่าน อีก 2 ท่านเป็นผู้บริหารที่มีส่วนเกี่ยวข้องในการดำเนินงานในโครงการโรงพยาบาลส่งเสริมการใช้ยาอย่างสมเหตุผล การศึกษาเก็บข้อมูลระหว่างเดือนเมษายนถึงเดือนมิถุนายน พ.ศ. 2561 การวิเคราะห์ข้อมูลทำโดยการวิเคราะห์เชิงเนื้อหา ผลการวิจัย ผู้ให้ข้อมูลสำคัญเห็นว่า นโยบายการส่งเสริมการใช้ยาอย่างสมเหตุผลส่งผลให้เกิดการเปลี่ยนแปลงวัฒนธรรมการสั่งใช้ยาของแพทย์ แพทย์มีการสั่งใช้ยาตามแนวปฏิบัติในการดูแลรักษาโรคมากขึ้น นโยบายฯ ที่ผู้ให้ข้อมูลสำคัญเห็นว่าสามารถปฏิบัติตามได้โดยไม่มีปัญหาคือ การสั่งใช้ยาตามแนวปฏิบัติในการดูแลรักษาโรคที่กำหนดไว้ในประเทศหรือที่เป็นสากล ส่วนการสั่งใช้ยาปฏิชีวนะอย่างสมเหตุผลนั้น ผู้ให้ข้อมูลสำคัญเห็นว่าปฏิบัติตามได้ยาก ทั้งนี้เนื่องจากข้อจำกัดในด้านบริบทของพื้นที่ ความเชื่อเกี่ยวกับยาปฏิชีวนะของประชาชน และความกังวลหรือความกลัวของแพทย์เกี่ยวกับผลการรักษา และโอกาสเสี่ยงที่จะถูกฟ้องร้องหากเกิดความผิดพลาด การศึกษาพบว่า ผู้ให้ข้อมูลสำคัญยังมีความเชื่อมั่นว่า ยาต้นแบบมีประสิทธิภาพดีกว่ายาสามัญ และเห็นว่าการรักษาด้วยยาในบัญชียาหลักแห่งชาติเป็นข้อจำกัดที่ทำให้ทางเลือกในการรักษาของแพทย์ลดลง สรุป ความสำเร็จของนโยบายส่งเสริมการใช้ยาอย่างสมเหตุผลขึ้นอยู่กับปัจจัยสำคัญหลายประการ โดยเฉพาะอย่างยิ่งคือการสร้างความตระหนักให้แพทย์และผู้ป่วยเห็นความสำคัญของการใช้ยาอย่างสมเหตุผล ตลอดจนการสร้างความเชื่อมั่นในประสิทธิภาพของยาสามัญและยาในบัญชียาหลักแห่งชาติ
283,โมโนโคลนัลแอนติบอดีถูกนำมาใช้ในการรักษาโรคอย่างแพร่หลาย ยาโมโนโคลนัลแอนติบอดีชนิดแรกผลิตมาจากหนู มักพบว่าหลังจากการใช้ในมนุษย์จะเกิดแอนติบอดีต่อต้านหนู จึงมีการพัฒนายาโมโนโคลนัลแอนติบอดีเป็นชนิด chimeric และ humanized เพื่อลดการกระตุ้นภูมิคุ้มกันด้วยการเพิ่มสัดส่วนโปรตีนของมนุษย์ ถึงกระนั้นก็ยังมีรายงานเหตุการณ์ไม่พึงประสงค์ในผู้ป่วยที่ได้รับยากลุ่มนี้ในหลายประเทศ แต่ยังไม่มีการศึกษาเกี่ยวกับเหตุการณ์ไม่พึงประสงค์ในผู้ป่วยในประเทศไทย งานวิจัยนี้มีจุดประสงค์เพื่อศึกษาเหตุการณ์ไม่พึงประสงค์จากการใช้ยาริทูซิแมบ บีวาซิซูแมบ และโอมาลิซูแมบ วิธีดำเนินการวิจัย การศึกษาแบบการสังเกตย้อนหลังจากเวชระเบียนผู้ป่วยที่เข้ารับการรักษาในโรงพยาบาลจุฬาลงกรณ์ระหว่างเดือนมกราคมถึงธันวาคม พ.ศ. 2561 อายุ 19 - 60 ปี มัธยฐาน 50 ปี จำนวน 152 ราย ชาย 65 ราย และหญิง 87 ราย ได้รับ ริทูซิแมบ 102 ราย บีวาซิซูแมบ 42 ราย และโอมาลิซูแมบ 8 ราย ผลการวิจัย พบเหตุการณ์ไม่พึงประสงค์รวมในกลุ่มริทูซิแมบ 59 ร้อยละ 57.8 บีวาซิซูแมบ 32 ร้อยละ 76.2 และโอมาลิซูแมบ 5 ร้อยละ 62.5 ราย โดยที่พบบ่อยมาก เกิดมากกว่าหรือเท่ากับร้อยละ 10 ได้แก่ การติดเชื้อ ภาวะนิวโทรฟิลต่ำ ภาวะไข้จากระดับนิวโทรฟิลต่ำ เหตุการณ์ไม่พึงประสงค์จากการหยดยาทางหลอดเลือดดำ ความผิดปกติของทางเดินอาหาร ในกลุ่มผู้ป่วยที่ได้รับริทูซิแมบ ร้อยละ 47.0 และบีวาซิซูแมบ ร้อยละ 92.9 มีการใช้ยาเคมีบำบัดร่วมด้วย อย่างไรก็ตามผู้ป่วยกลุ่มริทูซิแมบที่ไม่ได้รับยาเคมีบำบัดก็พบเหตุการณ์ไม่พึงประสงค์ ร้อยละ 15.3 นอกจากนั้นยังพบเหตุการณ์ไม่พึงประสงค์ที่ร้ายแรงในกลุ่มผู้ป่วยที่ได้รับริทูซิแมบและบีวาซิซูแมบที่พบบ่อย มากกว่าหรือเท่ากับร้อยละ 1 - น้อยกว่าร้อยละ 10 ในงานวิจัยนี้ ได้แก่ ทางเดินอาหารทะลุ ปอดบวม เหตุการณ์ไม่พึงประสงค์ระบบหลอดเลือดหัวใจ ภาวะติดเชื้อไวรัสในกระแสเลือด ภาวะติดเชื้อแบคทีเรียในกระแสเลือด ภาวะโพรงสมองคั่งน้ำ ภาวะลิ่มเลือดอุดตันหลอดเลือดในปอด ภาวะเม็ดเลือดแดง เม็ดเลือดขาวและเกล็ดเลือดต่ำ และภาวะนิวโทรฟิลต่ำและภาวะเกล็ดเลือดต่ำรุนแรง สรุปผลการวิจัย งานวิจัยนี้พบความชุกของเหตุการณ์ไม่พึงประสงค์จากการใช้ยาทั้ง 3 ชนิด มากกว่าร้อยละ 50 ข้อมูลที่ได้เป็นประโยชน์ต่อสหสาขาวิชาชีพที่เกี่ยวข้องในการหาแนวทางในการป้องกันหรือเฝ้าระวังการเกิดเหตุการณ์ไม่พึงประสงค์ โดยเฉพาะเหตุการณ์ที่พบบ่อยมากหรือเหตุการณ์ร้ายแรงที่พบบ่อย
284,การวิจัยครั้งนี้มีวัตถุประสงค์เพื่อศึกษาปัจจัยทำนาย ความตั้งใจเลิกสูบบุหรี่ของข้าราชการตำรวจ ตามทฤษฎีพฤติกรรมตามแผนของ Ajzen ตัวอย่างคือข้าราชการตำรวจนครบาลระดับชั้นประทวนที่สูบบุหรี่ อายุ 30-59 ปีจำนวน 100 คน ได้มาด้วยวิธีการสุ่มแบบหลายขั้นตอน เครื่องมือที่ใช้ในการเก็บรวบรวมข้อมูลประกอบด้วยแบบสอบถามข้อมูลส่วนบุคคล แบบสอบถามความตั้งใจเลิกสูบบุหรี่ แบบสอบถามเจตคติต่อการเลิกสูบบุหรี่ แบบสอบถามการคล้อยตามกลุ่มอ้างอิงในการเลิกสูบบุหรี่ และแบบสอบถามการรับรู้การควบคุมพฤติกรรมเลิกสูบบุหรี่ วิเคราะห์ข้อมูลโดยใช้สถิติสัมประสิทธิ์สหสัมพันธ์เพียร์สัน และการวิเคราะห์ถดถอยพหุคูณแบบเข้าพร้อมกัน ผลการวิจัยสรุปได้ดังนี้ เจตคติต่อการเลิกสูบบุหรี่ การคล้อยตามกลุ่มอ้างอิงในการเลิกสูบบุหรี่ และการรับรู้การควบคุมพฤติกรรมเลิกสูบบุหรี่ มีความสัมพันธ์ทางบวกกับความตั้งใจเลิกสูบบุหรี่ของข้าราชการตำรวจ อย่างมีนัยสำคัญทางสถิติ และ .73 ตามลำดับ เมื่อควบคุมตัวแปรอายุ ระดับการศึกษา และจำนวนบุหรี่ที่สูบต่อวัน พบว่า เจตคติต่อการเลิกสูบบุหรี่ การคล้อยตามกลุ่มอ้างอิงในการเลิกสูบบุหรี่ และการรับรู้การควบคุมพฤติกรรมเลิกสูบบุหรี่ สามารถร่วมทำนายความตั้งใจเลิกสูบบุหรี่ของข้าราชการตำรวจได้ร้อยละ 64.6 โดยตัวแปรการรับรู้ความสามารถในการควบคุมพฤติกรรมเป็นตัวแปรทำนายที่สำคัญ รองลงมาคือ ตัวแปรเจตคติต่อการเลิกสูบบุหรี่ซึ่งมีค่าสัมประสิทธิ์ถดถอย เท่ากับ .356 ส่วนการคล้อยตามกลุ่มอ้างอิงในการเลิกสูบบุหรี่ สามารถร่วมทำนายได้อย่างไม่มีนัยสำคัญทางสถิติ ดังนั้นการส่งเสริมการเลิกสูบบุหรี่ในข้าราชการตำรวจจึงควรให้ความสำคัญกับปัจจัยที่มีอิทธิพลต่อความตั้งใจเลิกสูบบุหรี่ของข้าราชการตำรวจ คำสำคัญ เจตคติ การคล้อยตามกลุ่มอ้างอิง การรับรู้ความสามารถในการควบคุมพฤติกรรม ความตั้งใจเลิกสูบบุหรี่ ข้าราชการตำรวจ
285,การศึกษาครั้งนี้ มีวัตถุประสงค์เพื่อศึกษาคุณลักษณะของงานวิจัยที่ได้จากการทบทวนวรรณกรรมที่เกี่ยวข้องกับปัจจัยที่มีความสัมพันธ์กับการทำกิจกรรมทางกายของผู้ป่วยโรคหัวใจและหลอดเลือด และสรุปองค์ความรู้เกี่ยวกับปัจจัยที่มีความสัมพันธ์กับกิจกรรมทางกายของผู้ป่วยโรคหัวใจและหลอดเลือด ตัวอย่างคือ งานวิทยานิพนธ์ในระดับบัณฑิตศึกษาที่ทำการศึกษาระหว่างปี พ.ศ.2543-2552 จำนวน 10 เรื่อง เครื่องมือที่ใช้ในการเก็บรวบรวมข้อมูลคือ แบบบันทึกคุณลักษณะของงานวิจัยที่ผู้วิจัยสร้างขึ้น ผลการศึกษาพบว่า งานวิจัยที่นำมาสังเคราะห์เป็นงานวิจัยในระดับบัณฑิตศึกษาจำนวน 10 เรื่อง ซึ่งพิมพ์เผยแพร่ระหว่างปี พ.ศ. 2543-2552 ส่วนใหญ่เป็นงานวิจัยเชิงบรรยาย 7 เรื่อง โดยใช้กรอบแนวคิดการส่งเสริมสุขภาพของ Penderมากที่สุด จำนวน 6 เรื่อง ตัวอย่างเป็นผู้ป่วยโรคหัวใจและหลอดเลือดมากที่สุด จำนวน 7 เรื่อง ปัจจัยที่มีความสัมพันธ์กับกิจกรรมทางกายของผู้ป่วยโรคหัวใจและหลอดเลือด ได้แก่ ปัจจัยส่วนบุคคลพบว่า อายุมีความสัมพันธ์ทั้งทางลบและทางบวกกับการทำกิจกรรมทางกายของผู้ป่วยโรคหัวใจและหลอดเลือด เพศ ระดับการศึกษา สถานภาพสมรสและรายได้มีความสัมพันธ์ทางบวกกับการทำกิจกรรมทางกายของผู้ป่วยโรคหัวใจและหลอดเลือดปัจจัยด้านความคิดและความรู้สึกเฉพาะต่อพฤติกรรมพบว่าการรับรู้สมรรถนะแห่งตน การรับรู้ประโยชน์ ความสามารถในการทำกิจกรรม การสนับสนุนทางสังคม ความรู้สึกที่สัมพันธ์กับพฤติกรรมที่ปฏิบัติ อิทธิพลระหว่างสถานการณ์ การรับรู้ความเสี่ยงและความวิตกกังวลมีความสัมพันธ์ทางบวกกับกิจกรรมทางกายของผู้ป่วยโรคหัวใจและหลอดเลือด การรับรู้อุปสรรคความสัมพันธ์ทางลบกับกิจกรรมทางกายของผู้ป่วยโรคหัวใจและหลอดเลือดและปัจจัยด้านผลพันธ์ของพฤติกรรมพบว่า ผู้ป่วยโรคหัวใจและหลอดเลือดส่วนใหญ่มีการทำกิจกรรมทางกายอยู่ในระดับดี ผลการวิจัยนี้สามารถนำไปใช้เป็นข้อมูลเชิงประจักษ์ในการพัฒนางานวิจัยทางการพยาบาลและเป็นข้อมูลในการดูแล ส่งเสริม ป้องกัน เพื่อให้ผู้ป่วยโรคหัวใจและหลอดเลือดมีกิจกรรมทางกายที่เหมาะสมและถูกต้องต่อไป
286,การศึกษาครั้งนี้มีวัตถุประสงค์เพื่อศึกษาระดับความพึงพอใจเบื้องต้น ของระบบบริหารจัดการการเรียนรู้ มูเดิล ของนักศึกษาแพทย์ คณะแพทยศาสตร์โรงพยาบาลรามาธิบดี ที่ปรับปรุงขึ้นใหม่ พร้อมทั้งขอชื่อเว็บไซต์ย่อยชื่อใหม่เพื่อความสะดวกในการเข้าถึง ระบบบริหารจัดการการเรียนรู้ มูเดิล ที่ปรับปรุงใหม่ การศึกษาครั้งนี้เป็นการศึกษาเชิงสำรวจโดยใช้แบบสอบถามแบ่งแบบมาตราส่วน 5 ระดับ การตอบแบบสอบถามเป็นตามความสมัครใจ โดยใช้กลุ่มตัวอย่างแบบเจาะจง เป็นนักศึกษาแพทย์ชั้นปีที่ 3 เรียนรายวิชา RAID 303 บทนำทางเวชศาสตร์คลินิก ปีการศึกษา 2557 จำนวน 80 คน หลังจากนั้นนำแบบสอบถามที่ได้มาวิเคราะห์ข้อมูล โดยใช้สถิติมาหาค่าเฉลี่ย ค่าส่วนเบี่ยงเบนมาตรฐาน ผลการศึกษาพบว่า การประเมินความพึงพอใจโดยรวมทั้งหมด เกี่ยวกับระบบการเรียนการเรียนรู้ มูเดิล ที่ปรับปรุงขึ้นใหม่นี้ มีค่าเฉลี่ย รวม 3.69 อยู่ในระดับที่มาก สำหรับผลการศึกษาที่ออกมาจะเป็นแนวทางที่ดีในการมุ่งสู่การพัฒนาการใช้ระบบการจัดการเรียนรู้ เพื่อสร้างความพึงพอใจที่ดีให้กับนักศึกษาแพทย์ที่เป็นผู้ใช้งานต่อไป
287,การวิจัยครั้งนี้เป็นการศึกษากึ่งทดลองชนิดสองกลุ่มวัดผลก่อนและหลังการทดลอง เพื่อศึกษาผลของโปรแกรมสร้างเสริมสุขภาพด้วยคีตะมวยไทย กลุ่มตัวอย่าง คือ ผู้ที่มีภาวะน้ำหนักเกิน จำนวน 60 คน คัดเลือกกลุ่มตัวอย่างตามเกณฑ์ แบ่งเป็นกลุ่มควบคุม และกลุ่มทดลอง กลุ่มละ 30 คน กลุ่มควบคุมได้รับการดูแลปกติ กลุ่มทดลองเข้าร่วมโปรแกรมสร้างเสริมสุขภาพที่เน้นการออกกำลังกายด้วยคีตะมวยไทยและร่วมกิจกรรมที่พัฒนาจากแนวคิดการสร้างเสริมสุขภาพของเพนเดอร์การรับรู้ประโยชน์ การรับรู้อุปสรรค การรับรู้ความสามารถของตนเอง อิทธิพลระหว่างบุคคลและอิทธิพลจากสถานการณ์ เครื่องมือที่ใช้เก็บรวบรวมข้อมูล ได้แก่ แบบสอบถามข้อมูลส่วนบุคคล และเครื่องมือประเมินดัชนีมวลกาย เส้นรอบเอว และสมรรถภาพทางกาย 5 รายการ ความจุปอด ความอ่อนตัว แรงบีบมือ วิดพื้นและการงอตัว เก็บข้อมูลก่อนการทดลองและหลังการทดลอง 12 สัปดาห์ วิเคราะห์ข้อมูลโดยใช้สถิติบรรยาย Paired t-test และ Independent t-test ผลการวิจัย พบว่า ภายหลังเข้าร่วมโปรแกรมสร้างเสริมสุขภาพด้วยคีตะมวยไทย กลุ่มทดลองมีค่าเฉลี่ยดัชนีมวลกาย ค่าเฉลี่ยเส้นรอบเอว น้อยกว่ากลุ่มควบคุมอย่างมีนัยสำคัญทางสถิติ และสมรรถภาพทางกาย ประกอบด้วย ค่าเฉลี่ยความจุปอด ค่าเฉลี่ยความอ่อนตัว ค่าเฉลี่ยการงอตัว มากกว่ากว่ากลุ่มควบคุมอย่างมีนัยสำคัญทางสถิติ ดังนั้น ควรนำโปรแกรมนี้ไปใช้เพื่อป้องกันและควบคุมภาวะน้ำหนักเกิน
288,การศึกษาเชิงวิเคราะห์แบบตัดขวางนี้ มีวัตถุประสงค์เพื่อ ศึกษาปัจจัยและความสัมพันธ์ที่เกี่ยวข้องกับการให้นมแม่ของแม่หลังคลอดครรภ์แรกที่ทำงานนอก ทำการศึกษาในมารดาที่มีบุตรอายุ 6 เดือนถึง 1 ปี ที่คลอดและมารับวัคซีนตามนัดที่คลินิกสุขภาพเด็กดีของโรงพยาบาลส่งเสริมสุขภาพศูนย์อนามัย ที่ 1 เชียงใหม่ จำนวนกลุ่มตัวอย่าง 119 คน เก็บข้อมูลระหว่างเดือน กรกฎาคม ถึง ธันวาคม พ.ศ. 2559 เครื่องมือที่ใช้ในการวิจัย ประกอบด้วยข้อคำถามเกี่ยวกับข้อมูลส่วนบุคคล ความรู้เรื่องการเลี้ยงลูกด้วยนมแม่ ทัศนคติในการเลี้ยงลูกด้วยนมแม่ของไอโอวา การได้รับบริการสาธารณสุขฯ และการสนับสนุนทางสังคมในการเลี้ยงลูกด้วยนมแม่ วิเคราะห์ข้อมูลด้วยสถิติเชิงพรรณนา และสถิติเชิงวิเคราะห์ Chi-square และ Spearman s Rank Correlation ผลการศึกษาพบว่า กลุ่มตัวอย่างส่วนใหญ่มีอายุ 18-26 ปี ร้อยละ 53.8 มีระยะเวลาให้นมแม่น้อยกว่า 6 เดือนร้อยละ 67.2 ให้นมแม่เป็นเวลา 6 เดือนหรือมากกว่า และร้อยละ 32.8 ของทารกเปลี่ยนไปทานนมผสมเมื่ออายุ 4-7 เดือน กลุ่มตัวอย่างร้อยละ 93.3 มีความรู้เรื่องการเลี้ยงลูกด้วยนมแม่ในระดับสูง และ ร้อยละ 68.9 มีทัศนติต่อนมแม่อยู่ในระดับปานกลาง ผลการศึกษาความสัมพันธ์ พบว่า ค่าใช้จ่ายในการเลี้ยงนมผสมต่อเดือน รายได้ของครอบครัว ผู้เลี้ยงดูหลักในช่วง 1 ปีแรก และการอยู่ไฟมีความสัมพันธ์ต่อการเลี้ยงลูกด้วยนมแม่อย่างมีนัยสำคัญทางสถิติที่ระดับ 0 ผลการศึกษาครั้งนี้ สามารถนำไปใช้ในการพัฒนาคุณภาพการดูแลเด็ก เด็กทุกคนควรได้รับนมแม่อย่างเดียว 6 เดือน และได้รับนมแม่ต่อเนื่องควบคู่กับอาหารตามวัยไปจนถึง 2 ปี การดูแล สนับสนุน และช่วยเหลือของเจ้าหน้าที่สาธารณสุข เป็นส่วนสำคัญที่จะทำให้แม่ประสบผลสำเร็จในการเลี้ยงลูกด้วยนมแม่
289,การศึกษาวิจัยในครั้งนี้ ใช้รูปแบบการวิจัยแบบกึ่งทดลองเพื่อศึกษาประสิทธิผลของโปรแกรมการส่งเสริมสุขภาพช่องปากต่อพฤติกรรมการดูแลสุขภาพช่องปากของนักเรียนอายุ 12 ปี เขตพื้นที่อำเภอโกสัมพีนคร จังหวัดกำแพงเพชร เลือกกลุ่มตัวอย่างแบบเจาะจง โดยเลือกโรงเรียนที่มีคุณสมบัติคล้ายกัน 2 โรงเรียน จากนั้นสุ่มเลือกนักเรียนที่มีอายุ 12 ปีที่กำลังศึกษาอยู่ในชั้นประถมศึกษาปีที่ 5 และชั้นประถมศึกษาปีที่ 6 โรงเรียนละ 30 คนเพื่อเป็นกลุ่มทดลองและกลุ่มควบคุม กลุ่มทดลองได้รับโปรแกรมการส่งเสริมสุขภาพช่องปากและกลุ่มควบคุมได้รับการให้ทันตสุขศึกษาตามปกติ การเก็บรวบรวมข้อมูลกระทำ 2 ครั้ง คือก่อนการทดลองและหลังการทดลองโดยใช้แบบประเมินความรู้ แบบสอบถามการรับรู้สมรรถนะแห่งตน แบบบันทึกพฤติกรรมการดูแลสุขภาพช่องปากและแบบบันทึกการตรวจคราบจุลินทรีย์ วิเคราะห์ข้อมูลด้วยสถิติร้อยละ ค่าเฉลี่ย ค่าเบี่ยงเบนมาตรฐาน ค่าสถิติที ผลการศึกษาพบว่าภายหลังการเข้าร่วมโปรแกรมการส่งเสริมสุขภาพช่องปาก กลุ่มทดลอง มีคะแนนเฉลี่ยความรู้ในการดูแลสุขภาพช่องปาก คะแนนเฉลี่ยการรับรู้สมรรถนะแห่งตนในการดูแลสุขภาพช่องปาก และคะแนนเฉลี่ยพฤติกรรมในการตรวจฟันอย่างง่ายสูงกว่าก่อนการเข้าร่วมโปรแกรม และสูงกว่ากลุ่มควบคุมอย่างมีนัยสำคัญทางสถิติที่ระดับ 0.05 กลุ่มทดลองมีคะแนนเฉลี่ยพฤติกรรมการแปรงฟันสูงกว่าก่อนการเข้าร่วมโปรแกรม อย่างมีนัยสำคัญทางสถิติที่ระดับ 0.05 แต่ไม่แตกต่างจากกลุ่มควบคุม และพบว่าภายหลังการเข้าร่วมโปรแกรมการส่งเสริมสุขภาพช่องปากกลุ่มทดลองมีค่าเฉลี่ยปริมาณคราบจุลินทรีย์ต่ำกว่าก่อนการเข้าร่วมโปรแกรมและต่ำกว่ากลุ่มควบคุมอย่างมีนัยสำคัญทางสถิติที่ระดับ 0.05 การศึกษาวิจัยในครั้งนี้สามารถพิสูจน์ให้เห็นว่าโปรแกรมการส่งเสริมสุขภาพช่องปาก สามารถเพิ่มคะแนนเฉลี่ยความรู้ในการดูแลสุขภาพช่องปาก คะแนนเฉลี่ยการรับรู้สมรรถนะแห่งตนในการดูแลสุขภาพช่องปากและคะแนนเฉลี่ยพฤติกรรมในการตรวจฟันอย่างง่าย และสามารถลดค่าเฉลี่ยปริมาณคราบจุลินทรีย์ของนักเรียนอายุ 12 ปี ในเขตพื้นที่อำเภอโกสัมพีนคร จังหวัดกำแพงเพชร
290,บทนำ การโฆษณาอาหารและยาที่ผิดกฎหมายทางสื่อวิทยุเป็นปัญหาสำคัญที่มีมาอย่างยาวนาน แม้ภาครัฐมีความพยายามในการจัดการปัญหา แต่โฆษณาที่ผิดกฎหมายยังคงพบได้ทั่วไป ผู้วิจัยจึงทำการวิจัยนี้ขึ้นโดยมีวัตถุประสงค์เพื่อศึกษาว่าพนักงานเจ้าหน้าที่ในส่วนภูมิภาคมีวิธีการกำกับโฆษณาอาหารและยาที่ผิดกฎหมายอย่างไร อุปสรรคใดที่มีผลต่อการจัดการปัญหาโฆษณา วิธีดำเนินการวิจัย การวิจัยเชิงคุณภาพ เก็บข้อมูลโดยการสัมภาษณ์เจาะลึกเภสัชกรที่เป็นพนักงานเจ้าหน้าที่จำนวน 14 คน ปฏิบัติงาน ณ สำนักงานสาธารณสุขจังหวัด และโรงพยาบาลชุมชน วิเคราะห์ข้อมูลโดยการวิเคราะห์เนี้อหา ผลการวิจัย การกำกับ โฆษณาอาหารและยาทางสื่อวิทยุของพนักงานเจ้าหน้าที่มี 4 วิธี ได้แก่ 1 มาตรการส่งเสริมและประสานความร่วมมือกับผู้ประกอบการ 2 มาตรการตรวจเฝ้าระวังและป้อมปราม 3 มาตรการบังคับใช้กฎหมาย 4 มาตรการประสานความร่วมมือกับเครือข่าย วิธีการดำเนินการเป็นไปตามบริบทของแต่ละจังหวัด การบังคับใช้กฎหมาย มักใช้ในกรณีที่มาตรการอื่นใช้ไม่ได้ผลหรือเมื่อเกิดเรื่องร้องเรียน ปัญหาที่ส่งผลต่อ ประสิทธิภาพการดำเนินงาน ได้แก่ 1 สภาพแวดล้อมในการทำงาน คือ 1.1 การบริหารจัดการในภาพรวม 1.2 การประสานความร่วมมือกับสำนักงานคณะกรรมการกิจการกระจายเสียง กิจการโทรทัศน์ และกิจการ โทรคมนาคมแห่งชาติในส่วนภูมิภาคยังไม่ชัดเจน 1.3 นโยบายของผู้บริหารที่ตนสังกัด 1.4 การดำเนินงาน ของสำนักงานลาธารณสุขจังหวัดอื่น 1.5 ปัจจัยด้านผู้ประกอบการ 1.6 งบประมาณ อุปกรณ์การตรวจสอบ 1.7 ข้อจำกัดของพนักงานเจ้าหน้าที่ระดับอำเภอ 1.8 ความรู้ของผู้บริโภค 2 ปัจจัยภายในของพนักงาน เจ้าหน้าที่ ได้แก่ 2.1 การขาดความรู้ทักษะ 2.2 การไม่เห็นความสำคัญของปัญหา 2.3 แนวคิดในการใช้ มาตรการป้อมปราม 2.4 ภาระงาน 2.5 ผลกระทบจากการดำเนินการ 3 ข้อจำกัดด้านกฎหมาย อาทิ 3.1 ความลักลั่นระหว่างหน่วยงานบังคับใช้กฎหมาย 3.2 ช่องว่างทางกฎหมาย 3.3 อำนาจการบังคับใช้กฎหมาย 3.4 กฎหมายไม่เอื้ออำนวยต่อการบังคับใช้ สรุปผลการวิจัย ผลการวิจัย ชี้ให้เห็นว่าพนักงาน เจ้าหน้าที่ ใช้หลายมาตรการในการกำกับโฆษณาอาหารและยาทางสื่อวิทยุ ซึ่งพบว่ามีอุปสรรคและความยุ่งยาก ซับซ้อนในการจัดการผู้ที่เกี่ยวข้องสามารถทำความเข้าใจกับสภาพปัญหาที่เป็นอยู่ และทบทวนหามาตรการที่เหมาะสม เพื่อส่งเสริมการจัดการปัญหาโฆษณาอาหารและยาให้มีประสิทธิภาพต่อไป
291,วัตถุประสงค์ เพื่อหาอุบัติการณ์ความคลาดเคลื่อนทางยา และผลกระทบด้านภาระงานและต้นทุนที่เกิดขึ้นในการบริการทางเภสัชกรรมของโรงพยาบาลระดับตติยภูมิแห่งหนึ่งในกรุงเทพมหานคร วิธีการ การศึกษานี้เป็นการวิจัยเชิงพรรณนาโดยเก็บข้อมูลไปข้างหน้า เพื่อรวบรวมความคลาดเคลื่อนจากการสั่งยาและความคลาดเคลื่อนก่อนจ่ายยาของการให้บริการผู้ป่วยนอกและผู้ป่วยในระหว่างวันที่ 1 มกราคม 2561 ถึง 31 ธันวาคม 2563 หลังจากนั้นนำข้อมูลจำนวนความคลาดเคลื่อนที่เกิดขึ้นและระยะเวลาของการแก้ไขความคลาดเคลื่อนเพื่อนำมาคำนวณภาระงาน และค่าใช้จ่ายที่เกิดขึ้นเมื่อเภสัชกรและผู้ช่วยเภสัชกรแก้ไขความคลาดเคลื่อนที่เกิดขึ้น ผลการศึกษา อัตราการเกิดความคลาดเคลื่อนของการสั่งยาและความคลาดเคลื่อนก่อนจ่ายยาในผู้ป่วยนอก คือ 36.73 ครั้งต่อ 1 000 ใบสั่งยา และ 69.86 ครั้งต่อ 1 000 ใบสั่งยา ตามลำดับ ส่วนอัตราที่พบในผู้ป่วยใน คือ 51.95 ครั้งต่อ 1 000 วันนอน และ 38.09 ครั้งต่อ 1 000 วันนอน ตามลำดับ ต้นทุนและภาระงานของผู้ปฏิบัติงานในการแก้ไขความคลาดเคลื่อนจากการสั่งยาและความคลาดเคลื่อนในกระบวนการก่อนจ่ายยาสำหรับผู้ป่วยนอก เท่ากับ 59.86 บาทต่อครั้ง และ 9.05 บาทต่อครั้ง ตามลำดับ สำหรับผู้ป่วยใน เท่ากับ 15.41 บาทต่อครั้ง และ 18.53 บาทต่อครั้ง ตามลำดับ ค่าใช้จ่ายเมื่อเกิดความคลาดเคลื่อนทางยาระดับ E ขึ้นไปซึ่งผู้ป่วยได้รับอันตรายจากการใช้ยาจะสูงขึ้นเฉลี่ย 61 290.50 บาทต่อราย สรุป ความคลาดเคลื่อนทางยาส่งผลทำให้ภาระงานและต้นทุนเพิ่มขึ้นในการแก้ไขความคลาดเคลื่อนที่เกิดขึ้น ดังนั้นควรส่งเสริมนโยบายลดความคลาดเคลื่อนเพื่อลดความคลาดเคลื่อนในการสั่งใช้ยา ลดความผิดพลาดในการบันทึกรายการยา และเกิดการจัดยาอย่างเป็นระบบ
292,โรคเบาหวานและความดันโลหิตสูงเป็นปัจจัยเสี่ยงที่ทำให้เกิดโรคหัวใจและหลอดเลือดซึ่งเป็นสาเหตุการเสียชีวิต อันดับสองของประเทศไทยในปัจจุบัน และมีแนวโน้มสูงเพิ่มขึ้นทุกปี ผู้ที่มีระดับน้ำตาลและระดับความดันโลหิตอยู่ในระดับเสี่ยง เป็นกลุ่มที่มีโอกาสเกิดโรคเบาหวานและความดันโลหิตสูง การศึกษานี้จึงมีวัตถุประสงค์เพื่อ 1 ค้นหา อัตราของผู้มีความเสี่ยงต่อโรคเบาหวานและความดันโลหิตสูงในร้านยา เขตเทศบาลเมืองมหาสารคาม 2 จำนวนผู้ที่สามารถลดระดับน้ำตาลในเลือด และ หรือ ความดันโลหิตลงมาในช่วงปกติได้ หลังจากการให้คำแนะนำการปรับเปลี่ยนพฤติกรรมสุขภาพ และ 3 ความพึงพอใจต่อการบริการคัดกรองโรคโดยเภสัชกรในร้านยา ประชากรที่ศึกษาคือผู้ที่มีอายุมากกว่าหรือเท่ากับ 35 ปี ที่ไม่เคยได้รับการวินิจฉัยว่าเป็นโรคเบาหวานและ หรือความดันโลหิตสูง ที่มารับบริการคัดกรองในร้านยาคุณภาพจำนวน 2 แห่ง ร่วมกับการออกเยี่ยมบ้านในชุมชนและประชาสัมพันธ์ให้มา ร่วมบริการคัดกรองที่ร้านยา ระหว่างเดือนกันยายน 2551 ถึง มีนาคม 2552 มีผู้เข้าร่วมคัดกรองทั้งหมด 333 ราย ผลการคัดกรองพบว่ามีผู้ที่ไม่มีความเสี่ยงต่อโรคเบาหวานและความดันโลหิตสูงทั้งหมด 136ราย ร้อยละ40.8 เป็น ผู้เสี่ยงต่อโรคเบาหวาน จำนวน 53 ราย ร้อยละ 16.3 เป็นผู้เสี่ยงต่อความดันโลหิตสูงจำนวน 96 ราย ร้อยละ 32.2 และเป็นผู้เสี่ยงต่อทั้งเบาหวานและความดันโลหิตสูง 48 ราย ร้อยละ 16.3 ผลการส่งต่อพบว่ามีผู้ป่วยรายใหม่จำนวนทั้งสิ้น 9 ราย ร้อยละ 2.7 จาก 333 คน ที่มารับบริการที่ร้านยา โดยได้รับการวินิจฉัยว่าเป็นเบาหวาน 1 ราย ร้อยละ 1.0 เป็นโรคความดันโลหิตสูง 4 ราย ร้อยละ 4.9 เป็นเบาหวานและความดันโลหิตสูง 1 ราย ร้อยละ 1.3 และได้รับการวินิจฉัยโรคอื่น เช่น ไขมันใน เลือดสูง ไตวาย จำนวน 3 ราย หลังจากการให้คำแนะนำการปรับเปลี่ยนพฤติกรรมสุขภาพในผู้เสี่ยง 45 ราย พบว่ามี ผู้ที่ระดับน้ำตาลและ หรือความดันโลหิตลดลงมาในระดับปกติ 15 ราย ร้อยละ 33.3 และร้อยละ 62.5 ของผู้รับบริการมีความพึงพอใจมากที่สุดต่อความเป็นกันเองของเภสัชกรที่ให้บริการ และร้อยละ 51.9 พึงพอใจต่อบริการใน ภาพรวมมากที่สุด ผลการศึกษาสรุปได้ว่า การที่ร้านยาค้นหาผู้ที่มีความเสี่ยงและส่งต่อ ทำให้พบผู้ป่วยรายใหม่ร้อยละ 2.7 และการให้คำแนะนำในการปรับพฤติกรรมและการติดตามโดยเภสัชกรในร้านยา ช่วยให้ผู้ที่มีความเสี่ยงมีระดับน้ำตาลและ หรือระดับความดันโลหิตกลับสู่ระดับปกติได้ร้อยละ 33.3 โดยส่วนใหญ่ผู้มารับบริการมีความพึงพอใจมากต่อบริการคัดกรองที่ร้านยาคุณภาพ นอกจากนี้ยังได้มีการส่งต่อผู้ที่มีความเลี่ยงไปยังหน่วยปฐมภูมิเพื่อเข้าสู่ระบบประกันสุขภาพ ทำให้ผู้ที่มีความเสี่ยงและผู้ป่วยได้รับการดูแลอย่างเหมาะสม รวมทั้งการติดตามให้คำแนะนำ โดยเภสัชกรในร้านยายังมีส่วนช่วยให้จำนวนผู้ที่มีความเสี่ยงต่อโรคเบาหวานและความดันโลหิตสูงมีแนวโน้มที่ลดลงได้
293,บทคัดย่อ บัวบก และยอ เป็นพืชประจำท้องถิ่นในเอเชีย งานวิจัยของสถาบันมะเร็งแห่งชาติที่ผ่านมาพบว่า พืชเหล่านี้สามารถกระตุ้นเอนไซม์ในกระบวนการ biotransformation ใน Phase II แต่ยับยั้งเอนไซม์ใน phase I ซึ่งแสดงว่าพืชเหล่านี้มีสารเคมีที่มีศักยภาพในการป้องกันมะเร็ง การศึกษานี้มีจุดประสงค์เพื่อ ตรวจสอบการยับยั้งการเกิดไมโครนิวเคลียสของเม็ดเลือดแดงที่ชักนำด้วยสารก่อมะเร็งที่ออกฤทธิ์โดยตรง และชนิดที่ออกฤทธิ์ทางอ้อม CYP และ 7 โดยการให้หนูเม้าส์เพศผู้ กินใบบัวบก และยอ ใบและผล ที่ผสมในอาหารผงหรือโดยการป้อนทางปาก เป็นเวลา 2 สัปดาห์ก่อนให้สารก่อมะเร็ง ตรวจสอบการยับยั้งการเกิดไมโครนิวเคลียสด้วยวิธี in vivo erythrocyte micronucleus assay ผลการศึกษาพบว่าใบบัวบกที่ผสมในอาหารร้อยละ 25 สามารถลดจำนวนเม็ดเลือดแดงที่มีไมโครนิวเคลียส ที่ชักนำด้วย MMC และ CYP อย่างมีนัยสำคัญทางสถิติเมื่อเทียบกับกลุ่มควบคุม ใบยอในขนาดร้อยละ25 ในอาหารสามารถลดจำนวน MNRETs ที่ชักนำด้วย MMC และ DMBA ได้อย่างมีนัยสำคัญทางสถิติ น้ำลูกยอในขนาด 10 และ20 มล. นน.ตัว 1 กก. สามารถลดจำนวน MNRETs ที่ชักนำด้วย MMC เท่านั้นอย่างมีนัยสำคัญทางสถิติ ส่วนผงลูกยอในขนาด100 และ 500 มก. นน.ตัว 1 กก. สามารถลดจำนวน MNRETs ที่ชักนำด้วย MMC ได้ตามขนาดที่เพิ่มขึ้น อย่างไรก็ตามพบความแตกต่างอย่างมีนัยสำคัญทางสถิติเฉพาะในขนาดสูงเท่านั้น ผลการศึกษานี้แสดงว่าใบบัวบกและยอ ใบ และผล มีฤทธิ์ยับยั้งการเกิดไมโครนิวเคลียสที่ชักนำด้วยสารก่อมะเร็งทั้งชนิดที่ออกฤทธิ์โดยตรงและ ชนิดที่ออกฤทธิ์ทางอ้อมในหนูเม้าส์ โดยเฉพาะใบยอมีฤทธิ์ในการยับยั้งสูงที่สุด คำสำคัญ ใบบัวบก ใบยอ ลูกยอ ไมโครนิวเคลียส หนูเม้าส์
294,รูปแบบการวิจัยกึ่งทดลองแบบสองกลุ่มวัดก่อนหลังนี้ มีวัตถุประสงค์เพื่อศึกษาผลของรูปแบบการ เรียนรู้ด้วยสถานการณ์จำลองในการพัฒนาความรู้ การรับรู้ความสามารถของตนเอง และทักษะเพื่อลดความเสี่ยง จากอุบัติภัยและภัยพิบัติในโรงเรียนและชุมชน ของนักเรียนระดับประถมศึกษาของจังหวัดตรัง กลุ่มทดลอง คือ นักเรียนชั้นประถมศึกษาปีที่ 4-6 ของโรงเรียนวัดนาวง จำนวน 40 คน และกลุ่มควบคุม คือนักเรียนชั้นประถม ศึกษาปีที่ 4-6 ของโรงเรียนวัดควนธานี และโรงเรียนบ้านบางหมาก จำนวน 40 คน กลุ่มทดลองได้รับรูปแบบ การเรียนรู้ด้วยสถานการณ์จำลอง จำนวน 24 ชั่วโมง และกลุ่มควบคุมได้รับการสอนสุขศึกษาวิธีการปฐมพยาบาล เบื้องต้น จำนวน 2 ชั่วโมง เครื่องมือที่ใช้ในการรวบรวมข้อมูลคือ แบบสอบถาม สถิติในการวิเคราะห์ข้อมูล ประกอบด้วย สถิติเชิงพรรณนา การเปรียบเทียบคะแนนเฉลี่ยกลุ่มทดลอง ระหว่างก่อน และหลังทดลองด้วยสถิติ Dependent t-test และสถิติ ANCOVA ผลการทดลองพบว่า กลุ่มทดลองมีคะแนนเฉลี่ยความรู้ การรับรู้ความสามารถของตนเอง และทักษะเพื่อลดความเสี่ยงจาก อุบัติภัยและภัยพิบัติในโรงเรียนและชุมชนหลังการทดลอง 1.80 และ 3.45 ตามลำดับ สูงกว่าก่อนทดลอง 1.38 และ 1.75 ตามลำดับ อย่างมีนัยสำคัญ และเมื่อควบคุมคะแนนเฉลี่ย ก่อนการทดลอง พบว่า กลุ่มทดลองมีคะแนนเฉลี่ยความรู้ และทักษะเพื่อลดความเสี่ยงจากอุบัติภัยและภัยพิบัติ ในโรงเรียนและชุมชนสูงกว่า 0.51 และ 0.43 ตามลำดับ กลุ่มควบคุม 0.51 และ 0.43 ตามลำดับ อย่างมีนัยสำคัญ
295,วัตถุประสงค์ เพื่อศึกษาปัจจัยพยากรณ์ที่มีผลต่ออัตราการเสียชีวิตของผู้ป่วยโรคกล้ามเนื้อหัวใจอักเสบในเด็ก วิธีการวิจัย ศึกษารูปแบบ retrospective cohort study ย้อนหลัง 5 ปี ในกลุ่มตัวอย่างผู้ป่วยเด็กอายุ 0 15 ปีที่ได้รับการวินิจฉัยว่าเป็นโรคกล้ามเนื้อหัวใจอักเสบโดยกุมารแพทย์โรคหัวใจที่เข้ารับการรักษาในโรงพยาบาลนครพิงค์ ระยะเวลาตั้งแต่ 1 กรกฎาคม 2559 จนถึง 1 มิถุนายน 2564 จำนวน 52 คน โดยการทบทวนเวชระเบียนย้อนหลัง 5 ปี วิเคราะห์ผลการศึกษาเปรียบเทียบปัจจัยที่ทำให้เกิดอัตราการเสียชีวิตระหว่างกลุ่มที่รอดชีวิตและกลุ่มที่เสียชีวิต ผลการศึกษา ผู้ป่วยเข้าเกณฑ์การศึกษาจำนวน 52 คน ชาย 28 คน และ หญิง 24 คน ผู้ป่วยเสียชีวิต 15 คน ร้อยละ 28.8 ค่ามัธยฐานอายุของผู้ป่วยกลุ่มเสียชีวิตและรอดชีวิตอยู่ที่ 6.2 เดือนและ 18 เดือนตามลำดับ ส่วนอาการและอาการแสดงของผู้ป่วยเด็กที่ได้รับการวินิจฉัยเป็นโรคกล้ามเนื้อหัวใจอักเสบมีความหลากหลายของปัจจัยพยาการณ์ที่มีความสัมพันธ์กับอัตราการเสียชีวิตของผู้ป่วย ปัจจัยพยากรณ์ที่มีผลเกี่ยวข้องกับอัตราการเสียชีวิตอย่างมีนัยสำคัญ คือ ผู้ป่วยที่มี chest wall retraction มีค่า Adjusted odds ratio 1.30 ที่ P LVEF แรกรับ มีค่า Adjusted odds ratio 2.87 ที่ P 0.045 และ lactate L มีค่า Adjusted odds ratio 13.60 ที่ P 0.001 และเมื่อนำปัจจัยข้างต้นดังกล่าวไปคำนวณหาพื้นที่ใต้กราฟ พบว่าปัจจัยดังกล่าวสามารถทำนายแนวโน้มการเสียชีวิตของผู้ป่วยโรคกล้ามเนื้อหัวใจอักเสบในเด็กได้ 94.62 สรุปผลการศึกษา จากงานวิจัยพบว่าปัจจัยพยากรณ์ที่มีผลต่ออัตราการเสียชีวิตในผู้ป่วยกล้ามเนื้อหัวใจอักเสบในเด็ก คือ chest wall retraction การมีค่า LVEF แรกรับน้อยกว่า 55 และระดับ lactate ในกระแสเลือด
296,การศึกษานี้มีวัตถุประสงค์เพื่อประเมินผลกระทบต่อลักษณะการบริโภค และศึกษาวิธีแก้ปัญหาทางการเงินของครัวเรือนที่มีผู้ป่วยถูกส่งต่อจากโรงพยาบาลอาจสามารถไปโรงพยาบาลร้อยเอ็ด ระหว่างวันที่ 1 เมษายน ถึง 31 สิงหาคม 2552 ภายใต้ระบบหลักประกันสุขภาพถ้วนหน้า โดยการสัมภาษณ์แบบมีโครงสร้างเชิงลึก ร่วมกับการสังเกตต่อสมาชิกที่ทำงานก่อรายได้ของครัวเรือน 250 ครัวเรือน ภายหลังการส่งต่อผู้ป่วยเป็นระยะเวลา 4 เดือน พบว่า ร้อยละ 22 ของครัวเรือนได้รับผลกระทบจากการเจ็บป่วยจนต้องลดค่าใช้จ่ายในชีวิตประจำวัน ค่าใช้จ่ายที่ครัวเรือนต้องจ่ายเองคิดเป็นร้อยละ 31.9 ของค่าใช้จ่ายทั้งหมดในครัวเรือนต่อเดือน ซึ่งค่าใช้จ่ายที่จ่ายเองส่วนใหญ่เป็น ค่าอาหาร ร้อยละ 48.9 และค่าเดินทาง ร้อยละ 37.5 ครัวเรือนที่ได้รับผลกระทบมีผู้ป่วยเป็นโรคเรื้อรัง ฐานะ ยากจนและจำนวนวันนอนโรงพยาบาลมากกว่าครัวเรือนที่ไม่ได้รับผลกระทบ และยังมีค่าใช้จ่ายทั้งด้าน สุขภาพและไม่ใช่ด้านสุขภาพสูงกว่าอีกด้วย ครัวเรือนส่วนใหญ่ใช้เงินสดหรือเงินออมเป็นแหล่งเงินแรกในการใช้จ่าย หากไม่พอจึงขอรับความช่วยเหลือจากญาติ กู้ยืมหรือขายทรัพย์สิน โดยสรุป ค่าใช้จ่ายที่ไม่ได้อยู่ในชุดสิทธิประโยชน์ ประกันสุขภาพ มีส่วนทำให้ครัวเรือนต้องประสบปัญหาการใช้จ่ายในชีวิตประจำวัน ดังนั้นหากมีการพัฒนานโยบาย ประกันสุขภาพหรือประกันสังคมอย่างเหมาะสม โดยคำนึงถึงความเสี่ยงทางการเงิน จะบรรเทาความยากจนที่เกิดจาก ความเจ็บป่วยได้
297,แป้นพิมพ์คอมพิวเตอร์สาธารณะมีโอกาสปนเปื้อนด้วยเชื้อแบคทีเรียรวม เนื่องจากมีผู้ใช้งานเป็นจานวนมาก ซึ่งมีพฤติกรรมสุขลักษณะที่แตกต่างกัน การใช้มือสัมผัสแป้นพิมพ์คอมพิวเตอร์ส่งผลให้แป้นพิมพ์คอมพิวเตอร์มีการปนเปื้อนได้ หากใช้การทาความสะอาดที่ไม่เหมาะสมอาจเป็นสาเหตุของแหล่งแพร่เชื้อโรคได้ การศึกษาปริมาณเชื้อแบคทีเรียรวมบนแป้นพิมพ์คอมพิวเตอร์ โดยวิธีการทาความสะอาดที่ต่างกัน เป็นการวิจัยกึ่งทดลอง เพื่อเปรียบเทียบปริมาณเชื้อแบคทีเรียรวมบนแป้นพิมพ์คอมพิวเตอร์ระหว่างการทาความสะอาดแป้นพิมพ์คอมพิวเตอร์โดยวิธีใช้ไม้ปัดขนไก่ และวิธีเช็ดแอลกอฮอล์ โดยทาการเก็บตัวอย่างแป้นพิมพ์คอมพิวเตอร์ ด้วยวิธี Swab test จานวน 31 ตัวอย่าง 2 ซ้า เพื่อวิเคราะห์ปริมาณเชื้อแบคทีเรียรวมโดยวิธีการ Spread plate การเก็บข้อมูลการใช้งานคอมพิวเตอร์ โดยใช้แบบสอบถามพฤติกรรมการใช้งานคอมพิวเตอร์ และแบบบันทึกการใช้งานคอมพิวเตอร์ จากนักศึกษาผู้ใช้งานจานวน 60 คน ผลการศึกษาจากการวิเคราะห์ข้อมูลด้วยสถิติแบบ Independent sample t-test ที่ระดับความเชื่อมั่น 95 พบว่า แป้นพิมพ์คอมพิวเตอร์ที่มีความถี่การใช้งานสูงสุดมีปริมาณเชื้อแบคทีเรียรวม 17.23 CFU 50 cm2 มากกว่าแป้นพิมพ์คอมพิวเตอร์ที่มีความถี่การใช้งานต่าสุดมีปริมาณเชื้อแบคทีเรียรวม 12.43 CFU 50 cm2 อย่างมีนัยสาคัญทางสถิติ นอกจากนั้น การวิเคราะห์ข้อมูลด้วยสถิติ Paired sample t-test ที่ระดับความเชื่อมั่น 95 พบว่า การทาความสะอาดแป้นพิมพ์คอมพิวเตอร์โดยวิธีใช้ไม้ปัดขนไก่ มีค่าปริมาณเชื้อแบคทีเรียรวมบนแป้นพิมพ์คอมพิวเตอร์เฉลี่ยสูงถึง 14.75 CFU 50 cm2 ซึ่งมากกว่าการทาความสะอาดแป้นพิมพ์คอมพิวเตอร์โดยวิธีเช็ดแอลกอฮอล์ ซึ่งมีค่าเฉลี่ยเพียง 1.21 CFU 50 cm2 อย่างมีนัยสาคัญทางสถิติ นอกจากนั้นปริมาณเชื้อแบคทีเรียรวมเฉลี่ยภายหลังจากการทาความสะอาดโดยวิธีเช็ดแอลกอฮอล์ลดลงถึงร้อยละ 93.74 เมื่อเทียบกับก่อนการทาความสะอาด ขณะที่ปริมาณเชื้อแบคทีเรียรวมเฉลี่ยภายหลังจากการทาความสะอาดโดยวิธีใช้ไม้ปัดขนไก่ ลดลงเพียงร้อยละ 23.69 เมื่อเทียบกับก่อนการทาความสะอาด จากการศึกษาแสดงให้เห็นว่าวิธีการทาความสะอาดที่ต่างกัน รวมทั้งจานวนผู้ใช้งานและพฤติกรรมสุขลักษณะการใช้งานแป้นพิมพ์คอมพิวเตอร์สาธารณะที่แตกต่างกันส่งผลต่อปริมาณเชื้อแบคทีเรียรวม และอาจเป็นแหล่งสะสมของเชื้อโรคส่งผลกระทบต่อภาวะสุขภาพของผู้สัมผัส ดังนั้น แป้นพิมพ์คอมพิวเตอร์ที่มีความถี่การใช้งานสูง ควรมีการทาความสะอาดด้วยผลิตภัณฑ์ทาความสะอาด เช่น แอลกอฮอล์ 70 ซึ่งมีแนวโน้มช่วยลดปริมาณเชื้อแบคทีเรียที่เข้าสู่ร่างกายมากกว่าการกาจัดสิ่งปนเปื้อนบนแป้นพิมพ์คอมพิวเตอร์โดยวิธีใช้ไม้ปัดขนไก่ทาความสะอาด นอกจากนั้นควรสร้างความตระหนักเกี่ยวกับการทาความสะอาดพื้นผิวแป้นพิมพ์คอมพิวเตอร์ให้กับพนักงานทาความสะอาด และวิธีการทาความสะอาดมือที่ถูกสุขลักษณะให้กับผู้ใช้งาน
298,การวิจัยครั้งนี้เป็นการวิจัยแบบหาความสัมพันธ์เชิงทำนาย เพื่อศึกษาระดับความหวัง และปัจจัยทำนายความหวังของผู้สูงอายุโรคหลอดเลือดหัวใจตีบ กลุ่มตัวอย่างเป็นผู้สูงอายุโรคหลอดเลือดหัวใจตีบที่มารับการตรวจที่คลินิกโรคหัวใจ แผนกผู้ป่วยนอก โรงพยาบาลตราด จำนวน 90 คน เครื่องมือการวิจัยประกอบด้วยแบบประเมินสภาพจิตจุฬา แบบบันทึกข้อมูลพื้นฐานของผู้สูงอายุโรคหลอดเลือดหัวใจตีบ แบบประเมินการรับรู้ภาวะสุขภาพ มีค่าความเชื่อมั่น .82 แบบประเมินการมองโลกในแง่ดี มีค่าความเชื่อมั่น .73 แบบประเมินความไม่แน่นอนต่อการเจ็บป่วย มีค่าความเชื่อมั่น .78 แบบประเมินการสนับสนุนทางสังคม มีค่าความเชื่อมั่น .90 และแบบประเมินความหวัง มีค่าความเชื่อมั่น .81 เก็บรวบรวมข้อมูลในช่วงเดือนมิถุนายนถึงเดือนสิงหาคม 2558 วิเคราะห์ข้อมูลด้วยสถิติความถี่ ร้อยละ ค่าเฉลี่ย ส่วนเบี่ยงเบนมาตรฐาน และการวิเคราะห์การถดถอยพหุคูณแบบขั้นตอน ผลการวิจัยพบว่าผู้สูงอายุโรคหลอดเลือดหัวใจตีบมีคะแนนเฉลี่ยความหวังโดยรวมในระดับสูง การรับรู้ภาวะสุขภาพ การมองโลกในแง่ดี และการสนับสนุนทางสังคม สามารถร่วมกันทำนายความหวังได้ร้อยละ 61.90 อย่างมีนัยสำคัญทางสถิติ จากการวิจัยครั้งนี้มีข้อเสนอแนะว่าพยาบาลวิชาชีพและบุคลากรในทีมสุขภาพควรนำผลการวิจัยไปใช้ในการวางแผนการพยาบาลผู้สูงอายุโรคหลอดเลือดหัวใจตีบ โดยตระหนักถึงปัจจัยด้านการสนับสนุนทางสังคม การรับรู้ภาวะสุขภาพ และการมองโลกในแง่ดี เพื่อส่งเสริมและคงไว้ซึ่งความหวังในระดับสูงของผู้สูงอายุโรคหลอดเลือดหัวใจตีบ
299,การศึกษานี้เป็นการศึกษาวิจัยเชิงสำรวจแบบ cross-sectional surveys โดยดักจับสัตว์ฟันแทะในพื้นที่ หลังประสบอุทกภัยในพื้นที่กรุงเทพมหานคร พระนครศรีอยุธยา และลพบุรี ระยะเวลาดำเนินการระหว่างเดือนพฤศจิกายน 2554 - กุมภาพันธ์ 2555 ดักจับหนูได้จำนวน 292 ตัว อัตราส่วนเพศผู้ต่อเพศเมีย 1 1.19 จำแนก หนูได้ 7 ชนิด ได้แก่ หนูท่อ หนูท้องขาว หนูพุกใหญ่ หนูจี๊ด หนูนาใหญ่ หนูพุกเล็ก และหนูนาชาวเขา ร้อยละ 57.9 1.0 และ 1.0 และพบปรสิตภายนอกดังนี้ ไรอ่อน หมัด เห็บ ร้อยละ 13.4 6.5 และ 0.3 สำหรับผลการตรวจพบแอนติบอดีต่อเชื้อสครับไทฟัสในทุกพื้นที่การศึกษา คิดเป็นร้อยละ 36.2 พบในหนู 5 ชนิด ได้แก่ หนูท่อ หนูท้องขาว หนูพุกใหญ่ หนูนาใหญ่ และหนูจี๊ด ร้อยละ 22.1 1.4 และ 1.0 ตามลำดับ พบว่า มีความแตกต่างระหว่างชนิดของหนูที่พบแอนติบอดีอย่างมีนัยสำคัญทางสถิติ สำหรับแอนติบอดีต่อมิวรีนไทฟัสทุกพื้นที่การศึกษาพบเช่นเดียวกัน คิดเป็นร้อยละ 10.3 พบในหนู 3 ชนิด ได้แก่ หนูท่อ หนูท้องขาว และหนูจี๊ด ร้อยละ 7.6 1.7 และ 1.0 แต่ไม่พบแอนติบอดีต่อทิคไทฟัสจากตัวอย่างที่ส่งตรวจ พบเชื้อเลปโตสไปร่าชนิดก่อโรคในหนูท่อ ร้อยละ 1.4 แต่ไม่พบในหนูชนิดอื่น พบพยาธิปอดหนูหรือพยาธิหอยโข่ง ในหนูท่อ ในพื้นที่ กรุงเทพมหานคร ร้อยละ 1.3 และหนูนาชาวเขาในพื้นที่จังหวัดลพบุรี ร้อยละ 33.3 ซึ่งเป็นพื้นที่ที่ไม่เคยมีรายงานการเกิดโรคมาก่อน
300,การศึกษานี้เป็นการวิจัยเชิงพรรณนาแบบศึกษาย้อนหลัง มีวัตถุประสงค์ 1 เพื่ออธิบายลักษณะทางคลินิกของการติดเชื้อไวรัสโคโรนา2019ในผู้ป่วยเด็ก 2 ศึกษาปัจจัยที่สัมพันธ์กับอาการรุนแรงของการติดเชื้อไวรัสโคโรนา2019 ในผู้ป่วยเด็ก และ 3 เพื่อติดตามเฝ้าระวังภาวะกลุ่มอาการอักเสบหลายระบบที่เป็นภาวะแทรกซ้อนรุนแรงหลังจากติดเชื้อไวรัสโคโรนา2019 เลือกกลุ่มตัวอย่างแบบเฉพาะเจาะจงในผู้ป่วยโรคติดเชื้อไวรัสโคโรนา 2019 อายุแรกเกิด-18 ปี ที่ได้รับการรักษาตัวเป็นผู้ป่วยในรพ.พระนารายณ์มหาราชตั้งแต่วันที่ 1 เมษายน - 30 กันยายน 2564 จำนวน 169 ราย เครื่องมือที่ใช้ประกอบด้วย 2 ส่วน ได้แก่ 1 แบบบันทึกข้อมูลติดเชื้อไวรัสโคโรนา 2019 ในผู้ป่วยเด็ก แบบสัมภาษณ์ติดตามอาการทางโทรศัพท์ วิเคราะห์ความสัมพันธ์ใช้สถิติ OR crude และค่า 95 CI วิเคราะห์ความแตกต่างใช้สถิติ Independent t-test ผลการศึกษาพบว่า ผู้ป่วยเด็กส่วนใหญ่ติดเชื้อมาจากคนในครัวเรือน ร้อยละ 76.30 ระดับความรุนแรงของอาการระดับ mild disease ร้อยละ 65.10 ปัจจัยด้านอายุ 1-5 ปี อายุ 6-12 ปี และอายุ 13-18 ปี อาการไข้ ปวดเมื่อยกล้ามเนื้อ และมีผื่น มีความสัมพันธ์กับระดับความรุนแรงอย่างมีนัยสำคัญทางสถิติ ปัจจัยอุณหภูมิร่างกาย ระยะเวลาการมีไข้ ค่าความเข้มข้นออกซิเจนในเลือด ระยะเวลานอนพักโรงพยาบาล และ CRP ของกลุ่มอาการเล็กน้อยกับกลุ่มอาการรุนแรงแตกต่างกันอย่างมีนัยสำคัญทางสถิติ ผลจากการติดตามเฝ้าระวังพบผู้ป่วยเด็กมีภาวะ MIS-C 3 ราย ร้อยละ 1.80 ดังนั้นควรส่งเสริมให้ประชาชนมี Health literacy ปรับพฤติกรรมป้องกันแพร่กระจายเชื้อในครัวเรือน และส่งเสริมมาตรการการติดตามเฝ้าระวังภาวะMIS-C
301,การวิจัยครั้งนี้เป็นการวิจัยเชิงพรรณนา มีวัตถุประสงค์เพื่อศึกษาแรงจูงใจในการทำงานของพยาบาลวิชาชีพในประชาคมอาเซียน และความสัมพันธ์ระหว่างปัจจัยคัดสรร ได้แก่ อายุ สถานภาพ ระดับรายได้ สถานที่ ปฏิบัติงาน ประสบการณ์ในการทำงาน ความสามารถในการใช้ภาษา การรับรู้ข่าวสาร และความรู้ด้านประชาคมอาเซียน กับ แรงจูงใจในการทำงานของพยาบาลวิชาชีพในประชาคมอาเซียน ประชากรที่ใช้ในการวิจัยเป็นพยาบาลวิชาชีพที่ปฏิบัติงานในโรงพยาบาลพระมงกุฎเกล้า จำนวน 800 คน ใช้การสุ่มตัวอย่างแบบตามสัดส่วน ได้กลุ่มตัวอย่างจากพยาบาลวิชาชีพโรงพยาบาลพระมงกุฎเกล้า 8 แผนก จำนวน 270 คน เครื่องมือที่ใช้เป็นแบบทดสอบ ความรู้ด้านประชาคมอาเซียน และแบบสอบถาม แรงจูงใจในการทำงานของพยาบาลวิชาชีพในประชาคมอาเซียน ที่ผู้วิจัยสร้างขึ้น และผ่านการตรวจความตรงตามเนื้อหา จากผู้ทรงคุณวุฒิ 3 ท่าน และนำไปทดลองใช้ ได้ค่าความเชื่อมั่น ทั้งฉบับเท่ากับ .92 และ .90 ตามลำดับ วิเคราะห์ข้อมูลโดยหาค่าสัมประสิทธิ์สหสัมพันธ์ของเพียร์สันและ ผลการวิจัยพบว่า ระดับแรงจูงใจในการทำงานของพยาบาลวิชาชีพในประชาคมอาเซียนอยู่ในระดับปานกลาง โดย อายุ สถานภาพ ระดับรายได้ต่อเดือน สถานที่ปฏิบัติงาน ความสามารถในการใช้ภาษา ประสบการณ์ในการทำงาน และการรับรู้ข่าวสารมีความสัมพันธ์กับความคิดเห็นต่อแรงจูงใจในการไปทำงานในประชาคมอาเซียน อย่างมีนัยสำคัญทางสถิติที่ระดับ .05 และความรู้ในเรื่องของประชาคมอาเซียนมีความสัมพันธ์กันในทางบวกกับความคิดเห็นต่อแรงจูงใจในการทำงานในประชาคมอาเซียน ในระดับปานกลาง อย่างมีนัยสำคัญทางสถิติที่ระดับ .05
302,0.001 และ p วัตถุประสงค์ เพื่อเปรียบเทียบผลของการบริบาลทางเภสัชกรรมกับบริการตามปกติในผู้ป่วยนอกโรคจิตเภทในเรื่องของความร่วมมือในการใช้ยา ความรู้เรื่องโรค และปัญหาที่เกิดจากการใช้ยา วิธีการ แบบของการวิจัยเป็นการศึกษาเชิงทดลองแบบสุ่มที่เก็บข้อมูลไปข้างหน้า ตัวอย่างเป็นผู้ป่วยนอกโรคจิตเภทในคลินิกลีลาวดี โรงพยาบาลมหาสารคาม จำนวน 69 ราย ผู้วิจัยสุ่มตัวอย่างออกเป็นกลุ่มควบคุม 37 ราย ซึ่งได้รับบริการตามปกติ และกลุ่มทดลอง 32 ราย ซึ่งได้รับความรู้เรื่องโรคและการรักษา บริบาลทางเภสัชกรรม ร่วมกับการโทรศัพท์ติดตามสัปดาห์ละครั้ง นาน 4 สัปดาห์ วันที่ 7 และ 28 ผลการวิจัย ขณะแรกรับ เพศ อายุ การมีผู้ดูแล ความร่วมมือในการใช้ยา ความรู้เกี่ยวกับโรคและยา และปัญหาการใช้ยาในผู้ป่วยทั้ง 2 กลุ่มไม่แตกต่างกันอย่างมีนัยสำคัญ ยกเว้นกลุ่มควบคุมลืมรับประทานยามากกว่ากลุ่มทดลอง เมื่อสิ้นสุดการศึกษาพบว่า ความร่วมมือในการใช้ยาของกลุ่มทดลองและกลุ่มควบคุมไม่แตกต่างกัน กลุ่มทดลองมีความรู้เรื่องโรคและยามากกกว่ากลุ่มควบคุมอย่างมีนัยสำคัญ เมื่อเปรียบเทียบภายในแต่ละกลุ่มตัวอย่างพบว่า อาการไม่พึงประสงค์ลดลงอย่างมีนัยสำคัญทั้งในกลุ่มทดลองและกลุ่มควบคุม 0.001 และ p 0.002 ตามลำดับ สรุป การบริบาลทางเภสัชกรรมผู้ป่วยนอกโรคจิตเภท พร้อมกับการให้ความรู้และการแก้ไขปัญหาที่เกิดจากยา พร้อมให้คู่มือ และติดตามผู้ป่วยทางโทรศัพท์สามารถเพิ่มความรู้เกี่ยวกับโรคและยา และลดปัญหาที่เกิดจากการใช้ยาบางประการได้
303,บทนำ เกมเป็นสื่ออิเลคโทรนิคที่สามารถเข้าถึงง่ายผ่านโทรศัพท์มือถือ ซึ่งผู้ปกครองมักจะใช้เป็นเครื่องมือในการช่วยเลี้ยงดูเด็กและเพื่อความสะดวกในการติดต่อสื่อสาร จึงส่งผลให้เยาวชนไทยมีการเล่นเกมมากขึ้น ซึ่งอาจเกิดผลกระทบเชิงลบต่อการศึกษา การมีปฏิสัมพันธ์กับสังคม และสุขภาพของเด็ก วัตถุประสงค์ เพื่อศึกษาสถานการณ์การติดเกมในนักเรียน และศึกษาปัจจัยที่มีผลต่อการติดเกมในนักเรียน ระดับประถมศึกษา ระเบียบวิธีวิจัย การวิจัยนี้เป็นการวิจัยเชิงบรรยาย ศึกษาระหว่างเดือนมิถุนายน พ.ศ.2560 ถึง มีนาคม พ.ศ.2561 กลุ่มตัวอย่าง ประกอบด้วย นักเรียน และผู้ปกครอง จำนวน 395 คน โดยการสุ่มตัวอย่างแบบแบ่งชั้น เครื่องมือที่ใช้ในการศึกษา ได้แก่ แบบสอบถามข้อมูลทั่วไป ความรู้ ทัศนคติเรื่องเกมและผลกระทบจากการติดเกม แบบทดสอบการติดเกม และแบบวัดภูมิคุ้มกันการติดเกม วิเคราะห์ข้อมูลโดยสถิติเชิงพรรณนา ในการแจกแจงความถี่ ร้อยละ ค่าเฉลี่ยและส่วนเบี่ยงเบนมาตรฐาน วิเคราะห์ปัจจัยที่มีผลต่อการติดเกมด้วยการวิเคราะห์ถดถอยพหุคูณ ผลการวิจัย พบว่า นักเรียนประเมินตนเองว่าน่าจะติดเกมสูงกว่าผู้ปกครอง ร้อยละ 13.20 โดยผู้ปกครองและนักเรียนประเมินตรงกันว่าเพศหญิงเสี่ยงติดเกมมากกว่าชาย ร้อยละ 8.21 นักเรียนส่วนใหญ่มีคะแนนความรู้และทัศนคติเรื่องเกมและผลกระทบ น้อยและปานกลาง ร้อยละ 57.88 ร้อยละ 73.63 ภูมิคุ้มกันการติดเกม และเพศ เป็นตัวแปรที่ร่วมกันทำนายปัจจัยที่มีอิทธิพลต่อการติดเกมได้ ร้อยละ 38.8 สรุปผล ปัจจัยสำคัญที่มีผลต่อการติดเกมของนักเรียน คือ ภูมิคุ้มกันการติดเกม และเพศ ซึ่งพบว่าหญิงความเสี่ยงต่อการติดเกมสูงกว่าชาย ข้อเสนอแนะ ผลการศึกษาสามารถนำไปใช้ในการป้องกันการติดเกมในเด็กด้วยการให้ความรู้เรื่องผลกระทบจากการติดเกมด้วยการมีส่วนร่วมระหว่างครอบครัว โรงเรียนและชุมชน เพื่อสร้างภูมิคุ้นกันการติดเกมให้กับเด็กก่อนที่จะติดเกม
304,วัณโรคเป็นโรคติดต่อที่เป็นสาเหตุสำคัญของการเสียชีวิตของประชากรทั่วโลก การรักษาวัณโรคด้วยยารักษาวัณโรคแนวที่ 1 Pyrazinamide และ Ethambutol สามารถก่อให้เกิดภาวะพิษต่อตับ ซึ่งเป็นหนึ่งในอาการไม่พึงประสงค์จากการใช้ยารักษาวัณโรคที่พบได้บ่อย บทความวิชาการนี้ มีวัตถุประสงค์เพื่อทบทวนปัจจัยที่มีความสัมพันธ์ต่อการเกิดภาวะพิษต่อตับจากยารักษาวัณโรค ทำการทบทวนวรรณกรรมจากบทความวิจัยที่เผยแพร่ตีพิมพ์ในฐานข้อมูลระดับชาติและนานาชาติ นำเสนอผลการทบทวนปัจจัยที่มีความสัมพันธ์ต่อการเกิดภาวะพิษต่อตับจากยารักษาวัณโรคด้วยแผนภาพต้นไม้ ด้วยการกำหนดจากค่าขนาดของผลกระทบ และช่วงความเชื่อมั่นที่ร้อยละ 95 จากการทบทวนดังกล่าว พบว่า ปัจจัยที่มีความสัมพันธ์กับการเกิดภาวะพิษต่อตับจากยารักษาวัณโรค ได้แก่ การมีโรคร่วมและผลการตรวจทางห้องปฏิบัติการก่อนการรักษา สำหรับปัจจัยการมีโรคร่วม ได้แก่ 1 การติดเชื้อและระยะของการติดเชื้อเอชไอวี 2 การป่วยด้วยโรคตับอักเสบและการติดเชื้อไวรัสตับอักเสบชนิด บี และ ซี 3 โรคมะเร็ง 4 โรคเบาหวาน 5 โรคเบาหวานร่วมกับการติดเชื้อไวรัสเอชไอวี 6 ภาวะไตวาย 7 โรคติดต่อทางเพศสัมพันธ์ และ 8 การป่วยด้วยโรคอื่น ๆ ส่วนปัจจัยผลตรวจทางห้องปฏิบัติการก่อนการรักษา ได้แก่ 1 อัลบูมิน บิลลิรูบิน 3 ค่าเอนไซม์ตับ 4 ปริมาณของ CD4 5 การตรวจพบเชื้อเอชไอวีในเลือด และ 6 โคเลสเตอรอล ทั้งนี้ จากปัจจัยดังกล่าวบุคลากรทางการแพทย์และสาธารณสุขที่ดูแลผู้ป่วยวัณโรค ควรเฝ้าระวังการเกิดภาวะพิษต่อตับจากยาอย่างใกล้ชิด โดยเฉพาะผู้ป่วยที่มีโรคร่วมและผลการตรวจทางห้องปฏิบัติการก่อนการรักษาผิดปกติ เพื่อป้องกันและลดความเสี่ยงต่อการเกิดภาวะพิษต่อตับจากยารักษาวัณโรคต่อไป
